\[ཚད་མ། 
ཆེ། 
༣༢༦བ\]﻿༄༅༅། 
།རྒྱ་གར་སྐད་དུ། 
བཱ་ད་ནྱཱ་[^1K]ཡ་ནཱ་མ་པྲ་ཀ་ར་ཎ། 
བོད་སྐད་དུ། 
རྩོད་པའི་རིགས་པ་ཞེས་བྱ་བའི་[^2K]རབ་ཏུ་བྱེད་པ། 
བཅོམ་ལྡན་འདས་འཇམ་པའི་རྡོ་རྗེ་ལ་ཕྱག་འཚལ་ལོ། 
།རྩོད་པ་དག་ལ་རིགས་པ་སྨྲ་བ་རྣམས་ཀྱང་ཡང་དག་པ་མ་ཡིན་པའི་རྣམ་པར་གཞག་པ་[^3K]ཉེ་བར་དགོད་པའི་སྒོ་ནས་གཡོ་སྒྱུ་ཅན་[^4K]ཚར་གཅོད་པར་བྱེད་པའི་ཕྱིར་དེ་སུན་དབྱུང་བའི་དོན་དུ་འདི་བརྩམས་སོ། 
།སྒྲུབ་པའི་ཡན་ལག་མི་བརྗོད་ཅིང་། 
།སྐྱོན་མི་བརྗོད་པ་གཉིས་པོ་དག 
།ཚར་གཅད་པ་[^5K]ཡི་གནས་ཡིན་གྱི། 
།གཞན་ནི་མི་རིགས་ཕྱིར་མི་འདོད། 
།སྒྲུབ་པ་[^6K]ནི་འདོད་པའི་དོན་སྒྲུབ་པའོ། 
།དེའི་སྒྲུབ་པར་བྱེད་པ་ནི་ཡན་ལག་གོ། 
།དེ་བརྗོད་པ་ནི་སྒྲུབ་པའི་ཡན་ལག་བརྗོད་པའོ། 
།དེ་མི་བརྗོད་པའི་རྒོལ་བ་ནི་ཚར་བཅད་པའི་གནས་ཡིན་ནོ། 
།དེ་ཁས་བླངས་ནས་རྒོལ་བ་ནི་[^7K]སྤོབས་པ་མེད་པས་མི་སྨྲ་བར་འདུག་པའི་ཕྱིར་རམ། 
སྒྲུབ་པའི་ཡན་ལག་ལ་ནུས་པ་[^8K]མེད་པའི་ཕྱིར་རོ། 
།རྟགས་རྣམ་པ་གསུམ་ཉིད་ནི་མངོན་སུམ་མ་ཡིན་པ་སྒྲུབ་པའི་ཡན་ལག་སྟེ། 
རང་བཞིན་དང་། 
འབྲས་བུ་དང་། 
མི་དམིགས་པའོ། 
།དེ་ལ་ནུས་པ་[^9K]ནི། 
བསྒྲུབ་པར་[^10K]བྱ་བས་ཁྱབ་པ་རབ་ཏུ་བསྒྲུབས་[^11K]ནས། 
ཆོས་ཅན་ལ་ཡོད་པ་[^12K]སྒྲུབ་པར་བྱེད་པ་སྟེ། 
འདི་ལྟར་གང་ཡོད་པའམ་བྱས་པ་དེ་ཐམས་ཅད་མི་རྟག་པ་སྟེ། 
དཔེར་ན་བུམ་པ་ལ་སྩོགས་པ་ལྟ་བུའོ། 
།སྒྲ་ཡང་ཡོད་པའམ་བྱས་པའོ་ཞེས་བྱ་བ་ལྟ་བུའོ། 
།འདི་ལ་ཡང་གོ་རིམས་ཀྱི་ངེས་པ་འགའ་ཡང་ཡོད་པ་མ་ཡིན་ཏེ། 
འདོད་པའི་དོན་སྒྲུབ་པར་གཉི་ག་བྱེ་བྲག་མེད་པའི་ཕྱིར་རོ། 
།ཆོས་ཅན་ལ་དང་པོར་ཡོད་པ་ཉིད་རབ་ཏུ་བསྒྲུབས་ནས། 
ཕྱིས་ཀྱང་ཁྱབ་པ་རབ་ཏུ་བསྒྲུབས་པ་ཉིད་ནི། 
དཔེར་ན་སྒྲ་ནི་ཡོད་པའམ་བྱས་པ་ཡིན་ལ་དེ་ལྟ་བུ་གང་ཡིན་པ་དེ་ཐམས་ཅད་ནི་མི་རྟག་པ་ཡིན་ཏེ། 
དཔེར་ན་བུམ་པ་ལ་སོགས་པ་ལྟ་བུའོ། 
།འདིར་ཁྱབ་བ་སྒྲུབ་པར་བྱེད་པ་ནི་བསྒྲུབ་པར་བྱ་བ་ལ་[^13K]བཟློག་པ་ལ་གནོད་པ་ཅན་གྱི་ཚད་མ་ཉེ་བར་བསྟན་པ་སྟེ། 
གལ་ཏེ་དངོས་པོ་[^14K]ཡོད་པའམ། 
བྱས་པ་ཐམས་ཅད་སྐད་ཅིག་མ་རེ་རེ་ལ་འཇིག་པར་མ་གྱུར་ན། 
སྐད་ཅིག་མ་མ་ཡིན་པ་ནི་རིམ་དང་ཅིག་ཅར་གྱིས་[^15K]དོན་བྱེད་པ་[^16K]མི་རིགས་པའི་ཕྱིར། 
ཡོད་པ་ཉིད་ཀྱི་མཚན་ཉིད་ནི་དོན་བྱེད་ནུས་པ་ཡིན་ལ། 
དེ་ལས་ལྡོག་པའི་ཕྱིར། 
མེད་པ་ཁོ་ནར་འགྱུར་ཏེ། 
ནུས་པ་ཉེ་བར་བརྗོད་པ་ཐམས་ཅད་དང་བྲལ་བའི་མཚན་ཉིད་ནི། 
ཉེ་བར་བརྗོད་པ་མེད་པའི་ཕྱིར་རོ[^17K]། 
།དེ་ལྟར་སྒྲུབ་པར་བྱེད་པའི་བསྒྲུབ་པར་བྱ་བ་ལས་བཟློག་པ་ལ་གནོད་པ་ཅན་གྱི་ཚད་མ་ཉེ་བར་མ་བསྟན་ན། 
འདི་བཟློག་པ་ལ་ཡོད་པ་མ་མཐོང་དུ་ཟིན་ཀྱང་ཡོད་པའམ། 
བྱས་པ་རྟག་ཅེས་བྱ་བ་ལ་[^18K]འགལ་བ་མེད་པའི་ཕྱིར། 
ལྡོག་པ་མེད་པ་ཉིད་དུ་ཐེ་ཚོམ་ཟ་ལ[^19K]། 
དེ་ལས་ལྡོག་བ་ལ་ཐེ་ཚོམ་ཟ་བའི་ཕྱིར་མ་ངེས་པར་འགྱུར་ཏེ། 
གཏན་ཚིགས་ལྟར་སྣང་བའོ། 
།མ་མཐོང་བ་ཙམ་གྱིས་ཀྱང་ལྡོག་པ་མ་ཡིན་ཏེ། 
བསྐལ་པ་དག་[^20K]ལ་ཐམས་ཅད་གཟིགས་པ་མ་ཡིན་པའི་མ་མཐོང་བ་ནི་མེད་པ་སྒྲུབ་པར་བྱེད་པ་མ་ཡིན་པའི་ཕྱིར་ཏེ། 
ཚུ་རོལ་མཐོང་བས་ནི་ཡོད་པ་ཡིན་དུ་ཟིན་ཀྱང་དོན་འགའ་ཞིག་མ་[^21K]མཐོང་བའི་ཕྱིར་རོ། 
།[^22K]གནོད་པ་ཅན་གྱི་ཚད་མ་ཡང་གང་ལ་རིམ་དང་ཅིག་ཅར་འབྲེལ་བ་མེད་པ་དེ་ནི་འགའ་ཞིག་ཏུ་ཡང་ནུས་པ་མེད་དེ། 
དེ་ནི་སྐད་ཅིག་མ་མ་ཡིན་པ་ལ་[^23K]ཡོད་པའི་ཕྱིར་འདི་ལྟར་རབ་ཏུ་འཇུག་པས་ནུས་པ་མེད་པ་ཡོད་པ་མ་ཡིན་པའི་མཚན་ཉིད་འདྲེན་པར་བྱེད་དོ། 
།དེའི་ཕྱིར་གང་ཡོད་པའམ་བྱས་པ་དེ་ནི་མི་རྟག་པ་ཁོ་ན་ཡིན་ནོ་ཞེས་གྲུབ་བོ[^24K]དེ་ཙམ་གྱིས་ཀྱང་སྒྲུབ་པར་བྱེད་པའི་ཆོས་ཙམ་གྱི་རྗེས་སུ་འགྲོ་བ་ཡིན་ཏེ། 
བསྒྲུབ་པར་བྱ་བའི་ཆོས་ཀྱི་རང་བཞིན་གྱི་གཏན་ཚིགས་ཀྱི་མཚན་ཉིད་འགྲུབ་པར་འགྱུར་རོ། 
།གལ་ཏེ་འདིར་ཡང་མ་མཐོང་བ་ཚད་མ་མ་ཡིན་ན་གང་གི་ཕྱིར་རིམ་དང་ཅིག་ཅར་མི་རིགས་པ་ཉིད་ལ་ནུས་པ་མེད་པས་ཁྱབ་པ་མི་འགྲུབ་པའི་ཕྱིར། 
སྔར་གྱི་གཏན་ཚིགས་ལ་ཡང་ཁྱབ་པ་མེད་དོ། 
།འདི་ལ་ཡང་གཞན་སྒྲུབ་པར་[^25K]བྱེད་པ་ཉེ་བར་སྦྱོར་ན་ནི་ཐུག་པ་མེད་པར་ཐལ་བར་འགྱུར་རོ་ཞེ་ན། 
མ་ཡིན་ཏེ། 
མེད་པ་སྒྲུབ་པར་བྱེད་པ་ལ་མ་མཐོང་བ་ནི་བཀག་པ་མེད་པའི་ཕྱིར་ཏེ། 
མ་མཐོང་བས་[^26K]ནི་བསྒྲུབ་པར་བྱ་བ་བཟློག་པ་ལ་གཏན་ཚིགས་ལྡོག་པ་སྒྲུབ་པར་བྱེད་པ་གང་ཡིན་པ་དེ་ནི། 
འདིར་འགལ་བ་ཉེ་བར་འགོད་པའི་ཕྱིར། 
གནོད་པ་ཅན་གྱི་ཚད་མ་ཞེས་བྱའོ། 
།དེ་ལྟར་ན་ནི་གཏན་ཚིགས་དེ་བསྒྲུབ་བྱ་མེད་པ་ལ་གང་གི་ཚེ་ཚད་མ་དང་ལྡན་པ་རང་འགལ་བས་གནོད་པའི་ཕྱིར་མེད་པ་བསྒྲུབ་པར་བྱའོ[^27K]། 
།རྣམ་པ་གཞན་དུ་ན་དེ་ལ་འདི་གནོད་པ་ཅན་མ་གྲུབ་ན་ཐེ་ཚོམ་ཟ་བ་ནི་བཟློག་པར་དཀའོ[^28K]། 
།དངོས་པོ་མ་དམིགས་པ་ཐམས་ཅད་ནི་གནོད་པ་ཅན་མ་ཡིན་ཏེ། 
དེ་ལ་ནུས་པ་ནི་རིམ་དང་ཅིག་ཅར་གྱིས་ཁྱབ་པ་གྲུབ་པ་ཡིན་ཏེ། 
རྣམ་པ་གཞན་ནི་མེད་པའི་ཕྱིར་རོ། 
།དེའི་ཕྱིར་ཁྱབ་པར་བྱེད་པའི་ཆོས་མ་དམིགས་པས་སྐད་ཅིག་མ་མ་ཡིན་པ་ལ་ནུས་པ་ལ་གནོད་པ་ཅན་ཡིན་པའི་ཕྱིར་རིམ་དང་ཅིག་ཅར་མི་རིགས་པ་ལ་ནི། 
ནུས་པ་མེད་པས་ཁྱབ་པར་གྲུབ་པའི་ཕྱིར། 
ཐུག་པ་མེད་པར་ཐལ་བར་མི་འགྱུར་རོ། 
།དེ་ལྟར་ན་རང་བཞིན་གྱི་གཏན་ཚིགས་ཀྱི་སྦྱོར་བ་དག་ནི་སྒྲུབ་པའི་ཡན་ལག་བསྒྲུབས་པ་ཡིན་གྱི། 
དེ་ལ་བསྒྲུབས་པ་[^29K]མེད་པ་ནི་སྒྲུབ་པའི་ཡན་ལག་མི་སྨྲ་བའི་རྒོལ་བ་དེ་ནི་ཕམ་པའི་གནས་ཡིན་ཏེ། 
རྩོམ་པའི་དོན་རབ་ཏུ་མ་བསྒྲུབས་པ་[^30K]ཉིད་ཀྱི་ཕྱིར་རོ། 
།དངོས་པོ་ལ་སྒྲུབ་པའི་གཏན་ཚིགས་ཁས་ལེན་དུ་ཟིན་ཀྱང་ནུས་པ་རབ་ཏུ་མ་བསྟན་པའི་ཕྱིར་རོ། 
།འབྲས་བུའི་གཏན་ཚིགས་ཀྱང་སྒྲུབ་པའི་ཡན་ལག་ཏུ་བསྒྲུབས་པ་[^31K]ནི། 
འབྲས་བུའི་རྟགས་རྒྱུ་བསྒྲུབ་པར་བྱ་བའི་ཕྱིར། 
ཉེ་བར་བླངས་པ་གང་ཡིན་པ་དེ་དང་ལྷན་ཅིག་རྒྱུ་དང་འབྲས་བུའི་དངོས་པོར་སྒྲུབ་པ་[^32K]ནི། 
དངོས་པོ་དང་དངོས་པོ་མེད་པ་དག་སྒྲུབ་པར་བྱེད་པའི་ཚད་མ་དག་གིས་རབ་ཏུ་གྲུབ་སྟེ། 
[^33K]དཔེར་ན་འདི་ཡོད་ན་འདི་འབྱུང་བར་འགྱུར་ལ། 
དེ་ལས་གཞན་པའི་ནུས་པའི་རྒྱུ་དག་ཡོད་དུ་ཟིན་ཀྱང་དེ་མེད་ན་མེད་པར་འགྱུར་བ་ལྟ་བུའོ། 
།[^34K]དེ་ལྟར་ན་ནི་འདིའི་འབྲས་བུ་ཉིད་དུ་ཐེ་ཚོམ་མེད་པར་བསྒྲུབས་པར་[^35K]འགྱུར་རོ། 
།རྣམ་པ་གཞན་དུ་ན་དེ་མེད་ན་[^36K]མེད་དོ་ཞེས་བྱ་བ་འགའ་ཞིག་ཉེ་བར་བསྟན་ན། 
དེ་ལས་གཞན་ཡོད་[^37K]ན་ཡང་འདི་ཡོད་[^38K]དོ་ཞེས་བྱ་བ་འདིའི་ནུས་པ་ལ་ཐེ་ཚོམ་ཟ་ཞིང་དེ་ལ་གཞན་གྱི་ནུས་པ་མེད་ན་དེ་མི་འབྱུང་བ་ནི། 
དེ་ལྡོག་ན་ཡང་ལྡོག་པ་འདོད་རྒྱལ་བར་འགྱུར་ཏེ་མ་པག་མར་ལེན་པའི་ཡུལ་དུ་ཕིན་མ་ཁར་[^39K]རྫུར་སྐྱེའི། 
མ་བག་མར་ལེན་པ་མེད་པའི་ཡུལ་གཞན་དུ་མེད་པ་ལྟ་བུའོ། 
།དེ་ལྟར་བསྒྲུབས་ན་དེ་དེའི་འབྲས་བུར་གྲུབ་པ་ཡིན་ནོ། 
།གྲུབ་པ་[^40K]ཡང་རང་ཡོད་ན་དེ་ཡོད་པར་སྒྲུབ་པར་བྱེད་པ་ནི། 
རྒྱུ་དང་འབྲས་བུ་འཁྲུལ་པ་མེད་པའི་ཕྱིར་རོ། 
།མ་འཁྲུལ་པར་ཡང་རང་གི་རྒྱུ་དང་འབྲས་བུ་ཐམས་ཅད་འདྲ་བ་ནི་རིགས་པ་ཡིན་ནོ། 
།དེ་ལྟར་མ་བསྒྲུབས་ན་འབྲས་བུའི་གཏན་ཚིགས་ཀྱིའང་སྒྲུབ་པའི་ཡན་ལག་ཀྱང་མི་བརྗོད་པའི་རྒོལ་བ་དེ་ནི་ཕམ་པའི་གནས་ཡིན་ནོ། 
།མ་བསྒྲུབས་ཤིང་[^41K]འབྲས་བུ་མ་གྲུབ་པར་དེ་[^42K]ནི་འབྲས་བུའི་གཏན་ཚིགས་དེར་མ་གྲུབ་པས། 
དོན་གཞན་དེའི་དངོས་པོ་དང་འབྲེལ་བ་མེད་པའི་རང་བཞིན་ལ་ནི། 
ཡོད་ན་དེ་ཡོད་པའི་ངེས་པ་མེད་པའི་[^43K]ཕྱིར་རོ། 
།བརྩམས་པའི་དོན་མ་གྲུབ་པས་དངོས་སུ་འབྲས་བུའི་རྟགས་ཁས་བླངས་པ་ཡང་མ་བསྟན་པའི་ཕྱིར་རོ། 
།མི་དམིགས་པ་ལ་ཡང་རྟོགས་པ་པོས་[^44K]དམིགས་པའི་རིག་བྱར་གྱུར་པའི་དོན་མ་དམིགས་པ་ནི་སྒྲུབ་པར་བྱེད་པ་བསྒྲུབས་པ་ཡིན་ནོ། 
།དེ་འདྲ་བ་ཁོ་ནའི་མི་[^45K]དམིགས་པ་ལས་ནི་མེད་པ་འགྲུབ་པ་ཡིན་གྱི། 
དམིགས་པའི་རིག་བྱར་མ་གྱུར་པ་སྒྲུབ་པ་པོའི་མངོན་སུམ་ལོག་པས་ཀྱང་[^46K]མེད་པ་མི་འགྲུབ་པའི་ཕྱིར་རོ། 
།དེ་ལ་དམིགས་པའི་རིག་བྱར་གྱུར་པའི་དོན་ནི། 
རང་བཞིན་ཁྱད་པར་ཁྱད་པར་[^47K]ཅན་དང་རྒྱུ་གཞན་ཚོགས་པའོ། 
།རང་བཞིན་ཁྱད་པར་ཅན་ནི་གང་བསྐལ་པ་རྣམ་པ་གསུམ་གྱིས་མ་བསྐལ་པ་བདག་ཉིད་ཀྱི་ངོ་བོ་མ་ཡིན་པའི་སྣང་བ་དང་བྲལ་པ། 
སྒྲུབ་པ་པོའི་མངོན་དུ་སྣང་བའི་ངོ་བོ་དེ་འདྲ་བ་ཡོད་པ་[^48K]དམིགས་པའི་རྒྱུར་[^49K]གྱུར་པ་གཞན་དག་[^50K]དེ་ལྟར་མ་དམིགས་པ་ནི་མེད་པའི་ཐ་སྙད་ཀྱི་ཡུལ་ཡིན་ནོ། 
།དེ་ལས་རྣམ་པ་གཞན་ཡོད་པ་མ་ཡིན་པའི་[^51K]རྟགས་ནི་ཐེ་ཚོམ་ཡིན་ལ། 
འདིར་ཡང་རྣམ་པ་དེ་ལྟ་བུ་ཡོད་པ་[^52K]ཐམས་ཅད་ནི་མེད་པའི་ཐམས་ཅད་[^53K]ཀྱི་ཡུལ་ཡིན་ནོ་ཞེས་བྱ་བས་ཁྱབ་པ་ཡིན་ཏེ། 
འགའ་ཞིག་མེད་པར་ཁས་བླངས་པ་ལ་གཞན་དེའི་མཚན་ཉིད་ཁྱད་པར་མེད་པ་ཅན་ཡིན་པའི་ཕྱིར་རོ[^54K]། 
།རྣམ་པ་དེ་ལྟ་བུའི་མེད་པ་ཁས་མི་ལེན་ན་གཞན་དུ་དེའི་འབྲེལ་པ་མེད་དེ། 
དེ་ལྟ་བུའི་རྣམ་པ་ཡོད་ཅིང་གཞན་དམིགས་པའི་རྐྱེན་དག་ཡོད་ན་མ་དམིགས་པ་མེད་དོ། 
།འདི་འདྲ་བ་མ་དམིགས་པ་ནི་མེད་པ་ཡིན་པའི་ཕྱིར། 
མེད་པའི་ཐ་སྙད་ཀྱི་རྒྱུ་མཚན་ནི་དེ་ཙམ་ཡིན་ཏེ། 
གཞན་དེའི་རྒྱུ་མཚན་མེད་པའི་ཕྱིར་རོ། 
།[^55K]གལ་ཏེ་ནུས་པ་ཐམས་ཅད་ཀྱིས་དབེེན་པ་རྒྱུ་མཚན་ཡིན་ནོ་ཞེ་ན། 
དེ་ནི་དེ་ལྟར་ཡིན་ན་ནུས་པ་ཐམས་ཅད་ཀྱིས་དབེེན་པ་དེ་[^56K]དེ་ལྟར་རྟོགས་པ་ཡིན་གྱི། 
དེ་རྟོགས་པའི་ཐབས་གཞན་མེད་པའི་ཕྱིར་རོ། 
།དེ་རྟོགས་པ་ཡང་ཡོད་ན་མེད་པའི་ཐ་སྙད་དུ་འགྱུར་བའི་ཕྱིར་འདི་ནི་དེའི་རྒྱུ་མཚན་དུ་བརྗོད་པ་ཡིན་ནོ། 
།གལ་ཏེ་བློ་དང་སྒྲ་དང་[^57K]དོན་བྱེད་པ་དག་ཡོད་པའི་ཐ་སྙད་ཡིན་ལ། 
བཟློག་པ་ནི་མེད་པའི་ཐ་སྙད་ཡིན་ནོ་ཞེ་ན། 
ཅི་སྐད་དུ་བཤད་པའི་བློའི་སྣང་བ་ལས་ནི་[^58K]ཡོད་པའི་ཐ་སྙད་ཡིན་ལ། 
བཟློག་པ་དེའི་ཡུལ་ནི་མེད་པའི་ཐ་སྙད་ཡིན་ནོ། 
།མངོན་སུམ་གྱི་ཡུལ་མ་ཡིན་པ་རྟགས་འགའ་ཞིག་ལས་སྐྱེས་པ་ལས་ཀྱང་ཡོད་པའི་ཐ་སྙད་དུ་འགྱུར་ལ། 
མེད་པའི་ཐ་སྙད་ནི་དེ་[^59K]བཟློག་པ་ལ་མ་ངེས་པ་ཡིན་ཏེ། 
བསྐལ་པའི་དོན་ལ་རྟོགས་པ་པོའི་མངོན་སུམ་མམ། 
གཞན་གྱི་ཚད་མ་ལོག་ན་[^60K]ཐེ་ཚོམ་ཡིན་ནོ་བློ་དང་སྒྲ་ཐམས་ཅད་ཀྱི་དེ་ཐ་དད་པའམ་ཐ་དད་པ་མེད་པས། 
དངོས་པོ་ཡོད་པའམ། 
དངོས་པོ་ཐ་དད་པའམ། 
ཐ་དད་པ་མེད་པ་ཡོད་པ་སྒྲུབ་པར་བྱེད་པ་ནི་མ་ཡིན་ནོ[^61K]། 
།ཅི་ལྟར་ཡང་འདས་པ་དང་མ་འོངས་བ་ལ་སོགས་པ་མེད་པ་དག་དང་། 
སྣ་ཚོགས་པའི་དོན་གྱི་བྱ་བ་དང་། 
གཅིག་གི་དོན་གྱི་བྱ་བ་བྱེད་པ་དག་ལ། 
སྣ་ཚོགས་པ་དང་། 
གཅིག་གི་བདག་ཉིད་ཀྱི་དངོས་པོ་མེད་ཀྱང་དེ་ཉིད་གསལ་བར་\[༣༢༩ན\]བྱ་བའི་དོན་དུ། 
སྣ་ཚོགས་པ་དང་གཅིག་པའི་བདག་ཉིད་ཀྱི་དངོས་པོ་མེད་ཀྱང་དེ་ཉིད་གསལ་བར་བྱ་བའི་དོན་དུ། 
སྣ་ཚོགས་པ་དང་གཅིག་པའི་བདག་ཉིད་ཀྱི་[^62K]རང་བཞིན་དག་འཇུག་པའི་ཕྱིར་རོ། 
།དཔེར་ན་རྒྱལ་པོ་མང་པོས་[^63K]བཀུར་བ་རྒྱལ་རིགས་རབ་ཏུ་སྐྲུན་པར་བྱེད་པ་མང་པོས་བཀུར་བས་སྤྲུལ་པའི་མཆོད་སྡོང་འཁོར་ལོས་[^64K]སྒྱུར་བ་དུང་གིས་འདེགས་པར་[^65K]འགྱུར་བ་ཉིད་དང་། 
རི་བོང་གི་རྭ་དག་དང་། 
གཟུགས་བསྟན་དུ་ཡོད་པ་དང་། 
ཐོགས་པ་དང་བཅས་པ་དང་། 
བུམ་པ་ཞེས་བྱ་བ་ལྟ་བུའོ། 
།བསྟན་དུ་ཡོད་པ་ལ་སོགས་པའི་སྒྲ་ནི། 
དངོས་པོ་སྣ་ཚོགས་པའི་ཡུལ་ཅན་མ་[^66K]ཡིན་ཏེ། 
གཅིག་ལ་ཉེ་བར་འདུས་པའི་ཕྱིར་རོ། 
།གལ་ཏེ་ཡུལ་སྣ་ཚོགས་སུ་ཟིན་ཀྱང་གཅིག་ལ་ཉེ་བར་བསྡུ་བ་དེའི་རྒྱུ་མཚན་ནི། 
དེ་དང་འབྲེལ་པའི་ཕྱིར་རོ་ཞེ་ན། 
ཨེ་མའོ་དཀའ་ཐུབ་སྡུག་བསྔལ་གྱི་དངོས་པོ་ལ་ཞེན་པས་འབྲེལ་པ་ཅན་དུ་མ་ཉེ་བར་བྱེད་ཅིང་བདག་ཉིད་ཀྱི་སྒྲ་སྣ་ཚོགས་པ་དེ་དག་ལས་འདོད་ཅིང་དེ་ནུས་པའི་བྱེ་བྲག་གང་གིས་འབྲེལ་པ་ཅན་སྣ་ཚོགས་བྱེད་པ་བས་དེ་ཉིད་ཀྱིས་སྒྲ་སྣ་ཚོགས་ཅིའི་ཕྱིར་སྐྱེད་པར་མི་བྱེད། 
དེ་ལྟར་ན་འདིས་བརྒྱུད་པས་འཇུག་པའི་[^67K]དུབ་པ་ཡོངས་སུ་སྤངས་པར་འགྱུར་རོ། 
།སྒྲ་སྣ་ཚོགས་སྐྱེད་པར་བྱེད་པའི་ནུས་པ་མེད་ན་ནི། 
འབྲེལ་པ་ཅན་སྣ་ཚོགས་ཉེ་བར་བྱེད་པར་ཡང་མི་འགྱུར་རོ། 
།དེ་དག་ལ་ཉེ་བར་བྱེད་པ་མེད་པ་ཡིན་ན་ཡང་དེའི་འབྲེལ་པ་ཅན་ཉིད་ཀྱང་མི་འགྲུབ་པོ། 
།བུམ་པ་ཞེས་བྱ་བ་འདི་ལ་ཡང་གཟུགས་ལ་སོགས་པ་ཉིད་དོན་གྱི་བྱ་བ་གཅིག་བྱེད་པ་ལ་བུམ་པའི་སྒྲ་གཅིག་བརྗོད་པར་འགྱུར་བ་ཡིན་ཏེ་དོན་གཞན་ལ་རྟོག་པ་ཅི་ཞིག་དགོས། 
མང་པོ་ཡིན་དུ་ཟིན་ཀྱང་དོན་གྱི་བྱ་བ་གཅིག་བྱེད་པར་འགྱུར་ཏེ། 
མིག་ལ་སོགས་པ་བཞིན་ནོ། 
།དེའི་ནུས་པ་བསྟན་པའི་ཕྱིར་དེ་ལ་སྒྲ་གཅིག་ངེས་པར་སྦྱོར་བར་ཡང་འགྱུར་རོ་ཞེས་བྱ་བའི་རིགས་པ་ཡང་མཐོང་ངོ་། 
།འཇིག་རྟེན་པ་ནི་དགོས་པ་མེད་པར་དོན་ལ་སྒྲ་སྦྱོར་བར་མི་བྱེད་དོ། 
།དེ་ལ་དོན་གང་\[༣༢༩བ\]ཡིན་པ་ལྷན་ཅིག་གམ་ཐ་དད་པ་དེ་དག་གི་དགོས་པ་གཅིག་པ་[^68K]དེའི་དངོས་པོ་གསལ་བར་བྱ་བའི་ཕྱིར་གང་གི་ཚེ་སྒྲ་གཅིག་སྦྱོར་བ་ན་ཅིར་འགྱུར། 
དེ་རྣམས་ཀྱི་དོན་གཅིག་བྱེད་པའི་ནུས་པ་བསྟན་པའི་ཕྱིར། 
སྒྲ་དེ་རྣམས་ངེས་པར་སྦྱོར་བ་སྤྱིའི་སྒྲ་ཚིག་གཅིག་པ་འགལ་བ་ཡོད་པ་མ་ཡིན་ནོ། 
།ལྷན་ཅིག་པ་དེ་དག་གི་ནུས་པ་དེ་ཡང་གཅིག་ཡིན་གྱི། 
སོ་སོའི་ནི་མ་ཡིན་ནོ་ཞེ་ན[^69K]། 
ཚོགས་པའི་སྒྲའམ[^70K]། 
ཚོགས་པ་གཅིག་གི་བརྗོད་བྱ་ལ་ཚིག་གཅིག་པ་ཡིན་ཏེ། 
བུམ་པ་ཞེས་བྱ་བ་ལྟ་བུའོ། 
།རིགས་ཀྱི་སྒྲ་ལ་དོན་རྣམས་[^71K]རེ་རེ་དང་ལྷན་ཅིག་པའི་ནུས་པ་སྟེ། 
ནུས་པ་ཞེས་བྱ་བ་ལ་གཅིག་དང་དུ་མའི་[^72K]ནུས་པ་བརྗོད་པར་འདོད་ན་མང་པོའི་ཚིག་ཅན་ཅན་དང[^73K]། 
གཅིག་གི་ཚིག་ཅན་འདོད་པས། 
ཤིང་རྣམས་ཞེས་བྱ་བར་འགྱུར་རོ། 
།གང་ལ་འདིའི་ངེས་པ་ནི་མང་པོ་དག་ལ་མང་པོའི་ཚིག་དང་གཅིག་ལ་གཅིག་གི་ཚིག་སྦྱར་བར་བྱ་ན[^74K]། 
ཁོ་བོ་ཅག་གི་བརྡར་བཏགས་པའི་དོན་དག་ལ་བརྡའི་དབང་གིས་རབ་ཏུ་འཇུག་པའི་ཕྱིར་མངོན་པར་ཞེན་པ་མེད་པ་ཁོ་ནའོ། 
།གལ་ཏེ་གཟུགས་ལ་སོགས་པ་གཅིག་དང་[^75K]སྣ་ཚོགས་པ་ལ་སྒྲ་གཅིག་ཀུན་ནས་སྣང་བའི་[^76K]ནུས་པ་ཡོད་དོ་ཞེ་ན། 
སྐྱེས་བུའི་འཇུག་པ་ལ་ལྟོས་པ་མེད་པར་དོན་[^77K]གྱིས་སྒྲ་ཀུན་ནས་སྣང་བར་[^78K]བྱེད་པ་ཡིན་ནམ། 
འོན་ཏེ་སྐྱེས་བུ་[^79K]དག་གིས་དོན་དག་ལ་ཐ་སྙད་ཀྱི་དོན་དུ་སྒྲ་སྦྱོར་བ་ཡིན། 
རང་ཀུན་ནས་སློང་བར་བྱེད་པ་ནི་དངོས་པོ་ལ་ནུས་པ་ཡོད་དམ་མེད་བསམ་པར་བྱ་བ་ཡིན་ན། 
དེ་ཡང་རིགས་པ་མ་ཡིན་ནོ། 
།སྐྱེས་བུས་དེ་དག་ལ་ཉེ་བར་སྦྱོར་ན་དེ་དག་ཇི་ལྟར་འདོད་པས་ངེས་པར་སྦྱོར་བ་ཡིན་པའི་ཕྱིར་དེ་ལ་སྐྱོན་ཅི་ཡོད། 
རྒྱུ་མཚན་ཡང་ངེས་པར་སྦྱོར་བ་བསྟན་པ་ཉིད་དོ། 
།གཞན་ཡང་འདི་ལྟར་གཟུགས་ལ་སོགས་པ་དག་སྒྲ་གཅིག་དང་འགྲེལ་པ་[^80K]མ་ཡིན་ན། 
དེ་དག་གི་རྟེན་དུ་མངོན་པར་འདོད་པའི་རྗེས་གཅིག་དང་ཇི་ལྟར་[^81K]འབྲེལ་བ་ཡིན་ཏེ། 
དོན་མེད་པའི་ཞེ་ན་པ་ཁོ་ནའོ། 
།ཁོ་བོ་ནི་གཅིག་དང་འབྲེལ་པ་འགལ་བའི་ཕྱིར་སྒྲ་གཅིག་མི་འདོད་པ་ནི་མ་ཡིན་ཏེ། 
འོན་ཀྱང་བུམ་པ་དང་ལ་བལ་སྩོགས་པ་[^82K]གཟུགས་ལ་སོགས་པར་ཐ་དད་པ་མེད་པ་དག་ནི་དོན་ཐ་དད་པ་བྱེད་པ་དང་སྒྲ་འགལ་བའི་ཕྱིར་རོ། 
།དེ་རྣམས་རང་བཞིན་གཅིག་པ་རྣམས་ཚོགས་པ་གཞན་ཡོད་པ་[^83K]ལ་དོན་གྱི་བྱ་བ་བྱེད་བ་ཉིད་མ་ཡིན་ནོ། 
།དེའི་ཕྱིར་དེ་བསྟན་པའི་ཆེད་དུ་སྒྲ་གཅིག་གིས་བརྗོད་པར་མི་བྱའོ་ཞེ་ན། 
ཚོགས་པ་ཐམས་ཅད་དག་གི་གཟུགས་ལ་སོགས་པ་རང་བཞིན་གཅིག་དག་ཏུ་འགྱུར་རོ་ཞེས་འདིར་འགའ་ཞིག་འདོད་པར་འགྱུར་ན། 
ཕན་ཚུན་འགལ་བ་ཚོགས་པའི་གཟུགས་སྣང་བ་མངོན་སུམ་དུ་མཐོང་ན་ཅི་སྟེ་[^84K]བཏང་སྙོམས་སུ་བྱེད། 
འདི་ཡང་ཡོད་པ་མ་ཡིན་ཏེ། 
གཟུགས་ལ་སོགས་པ་དག་གི་[^85K]ཚོགས་པ་སོ་སོའི་རང་བཞིན་ཐ་དད་པར་ཁས་བླངས་པའི་ཕྱིར་རོ། 
།འདི་ལྟར་གཟུགས་ལ་སོགས་པ་དག་ལས་གཞན་བུམ་པ་ཞེས་བྱ་བ་གཅིག་ཉིད་དུ་[^86K]འགྱུར་ན་ཅིར་འགྱུར། 
འགྱུར་ན་དེ་མངོན་སུམ་དུ་ཡོད་དེ། 
གཟུགས་ལ་སོགས་པ་མ་ཡིན་པའི་རང་བཞིན་ཐ་དད་པ་བློ་ལ་རང་གི་ངོ་བོར་སྣང་[^87K]ལ་རག་ན་ཅིས་བསྒྲིབས་པ་ཡིན། 
སོ་སོར་སྣང་བ་ཐ་དད་པར་མངོན་སུམ་ལ་ཡུལ་ཐ་དད་པ་མེད་ཀྱང་དྲི་དང་རོ་ལ་སོགས་པའི་དོན་དང་། 
དེ་བཞིན་དུ་གྲང་བ་དང་ཚ་བའི་རེག་བྱ་ལ་སོགས་པ་དབང་པོ་གཅིག་གི་ཡུལ་ཡིན་དུ་ཟིན་ཀྱང་ཐ་དད་པར་སྣང་བར་འགྱུར་ཏེ། 
བདག་ཉིད་ཀྱི་ངོ་བོ་མ་ཡིན་པ་ཐ་དད་པས་རང་གི་ངོ་བོ་བློ་ལ་གཞག་པ་འདི་ཉིད་ཀྱང་གྱིས་མངོན་སུམ་[^88K]མངོན་སུམ་ཉིད་ཡིན་ནོ། 
།བུམ་པ་འདི་ཡང་རིན་བྱིན་པ་མེད་པར་འཚང་བ་[^89K]ནི་རང་གི་ངོ་བོ་སྟོན་པ་མེད་པར་ཡང་མངོན་སུམ་ཉིད་དུ་ཁས་ལེན་པར་འདོད་དོ། 
།དེ་དག་གིས་[^90K]བློ་དང་སྒྲ་ཐ་དད་པ་ལ་སོགས་པ་[^91K]ཡིན་ཡང་སྔར་བཤད་པ་ཡིན་ནོ། 
།གལ་ཏེ་དེ་དག་གིས་དེ་སྒྲུབ་པར་འདོད་ན། 
མངོན་སུམ་ཉམས་པ་\[༣༣༠བ\]མེད་པར་གཟུགས་མ་མཐོང་བ་མ་ཡིན་ཏེ། 
གང་གིས་དེ་སྒྲུབ་པར་བྱེད་པའི་རྟགས་བརྗོད་པར་བྱའོ[^92K]། 
།མངོན་སུམ་ཉིད་མེད་པ་ལ། 
མངོན་སུམ་ཉིད་མེད་དུ་ཟིན་ཀྱང་བློ་དང་སྒྲ་ཐ་དད་པ་དང་ལྡན་པའི་གཟུགས་ལ་སོགས་པ་དག་ལ་གཞན་བུམ་པ་དག་ཅེས་བྱ་བ་ནི་མ་ཡིན་ཏེ། 
སྔར་སུན་ཕྱུང་བ་ཉིད་ཀྱི་ཕྱིར་རོ[^93K]དེ་ལྟར་ན་དེ་སྲིད་དུ་བློ་དང་སྒྲ་དག་གིས་ཡོད་པའི་ཐ་སྙད་དམ། 
ཡོད་པ་ཉིད་ཐ་དད་པ་དང་། 
ཐ་དད་པ་མ་ཡིན་པའི་ཐ་སྙད་དུ་མི་འགྱུར་ཏེ། 
དེ་ལྡོག་པ་[^94K]ལས་དེ་ལྡོག་པ་ནི་མ་ཡིན་ནོ། 
།དོན་བྱེད་པ་ལས་ནི་ཡོད་པའི་ཐ་སྙད་དུ་འགྱུར་གྱི། 
དེ་ཐ་དད་པ་[^95K]པའི་ཐ་སྙད་དུ་མི་འགྱུར་ཏེ། 
གཅིག་ལ་ཡང་དོན་དུ་མ་བྱེད་པ་མཐོང་བའི་ཕྱིར་ཏེ། 
དཔེར་ན་མར་མེ་གཅིག་གིས་རྣམ་པར་ཤེས་པ་དང་། 
སྡོད་བུའི་རྣམ་པར་འགྱུར་བ་དང་། 
འབར་བ་གཞན་བསྐྱེད་པ་ལྟ་བུ་དང་། 
མིག་ལ་སོགས་པ་དུ་མས་ཀྱང་རྣམ་པར་ཤེས་པ་གཅིག་བསྐྱེད་པ་མཐོང་བའི་ཕྱིར་རོ། 
།དོན་བྱེད་པ་ཐ་དད་པ་ཙམ་གྱིས་ཡོད་པ་ཉིད་ཐ་དད་པ་ཞེས་སྨྲ་བར་ནི་མི་བྱའི། 
འོན་ཀྱང་མཐོང་བའི་དོན་བྱེད་པ་ཐ་དད་པའི་སྒོ་ནས་དོན་བྱེད་པ་དེ་[^96K]ལ་མ་མཐོང་བ་ཡང་དེ་ལས་གཞན་དུ་མཐོང་བ་གང་ཡིན་པ་དེ་ནི་ཡོད་པ་ཉིད་ཐ་དད་པ་སྒྲུབ་པར་བྱེད་དེ་དཔེར་ན་སྣམ་བུ་ལ་ཆུ་འཛིན་པ་ལ་སྩོགས་པའི་དོན་གྱི་བྱ་བ་མ་མཐོང་ལ། 
བུམ་པ་ལ་མཐོང་བ་དང་སྣལ་མ་དག་ལ་གོས་ལ་སོགས་པའི་བྱ་བ་མ་མཐོང་ལ། 
སྣམ་བུ་ལ་མཐོང་ངོ་ཞེས་བྱ་བ་ཡོད་པ་ཉིད་ཐ་དད་པའོ་ཞེ་ན། 
དེ་ལྟར་དོན་གཞན་གྲུབ་པ་ནི་ཡོད་མོད་ཀྱི། 
དེ་ལྟར་ཡང་ཡན་ལག་ཅན་ནི་གྲུབ་པ་མ་ཡིན་ཏེ། 
དཔེར་ན་རྐྱེན་གྱིས་འདུས་བྱས་པའི་རྒྱུན་གྱི་[^97K]རང་བཞིན་ཐ་དད་པ་སྐྱེད་པར་བྱེད་པའི་ཕྱིར་རོ། 
།དོན་བྱེད་པ་ཐ་དད་པ་ཡིན་ཏེ། 
གཙུབ་ཤིང་གཙུབས་པའི་[^98K]གནས་སྐབས་ཐ་དད་པ་ལས་མེ་སྤྲ་བ་དང་། 
རྟ་སྤངས་[^99K]དང་། 
རྩྭ་དང་། 
ཤིང་བསྲེགས་པའི་[^100K]ནུས་པ་ཐ་དད་པ་དེ་བཞིན་དུ་[^101K]རྐྱེན་ཇི་ལྟ་བ་བཞིན་དུ་རང་བཞིན་ཐ་དད་པ་སྐྱེད་པའི་[^102K]ཕྱིར། 
སྣལ་མ་ལ་སོགས་པ་དེ་དག་གི་དོན་གྱི་བྱ་བ་ཐ་དད་པའོ། 
།དེ་དག་གིས་བློ་དང་སྒྲའི་[^103K]ཐ་དད་པ་བཤད་པ་ཡིན་ནོ། 
།དེ་ལ་དོན་བྱེད་པ་ལས་ཡོད་པ་ཉིད་ཀྱི་ཐ་སྙད་སྒྲུབ་པར་[^104K]སྨྲས་པ་གང་ཡིན་པ་ལ་ལོག་པས་ཀྱང་ལྡོག་པ་ཡིན་ནོ་ཞེས་བྱ་བ་དེ་ནི་བདེན་ནོ། 
།ལོག་པ་དེ་ཉིད་ཀྱིས་[^105K]དམིགས་པའི་རིག་བྱར་མ་གྱུར་པ་དག་གིས་མ་གྲུབ་པར་འགྱུར་རོ། 
།དེར་འདི་ཡོད་དུ་ཟིན་ཀྱང་[^106K]མི་འདོད་ན་ཡང་གྲུབ་པ་ཡིན་ཏེ། 
ནུས་པ་འདི་དམིགས་པའི་རིག་བྱར་གྱུར་པ་དམིགས་པར་[^107K]མ་གྱུར་ན་དེ་ནི་མེད་པའི་ཐ་སྙད་ཀྱི་ཡུལ་ཡིན་ཏེ། 
ཡོད་པ་ཞེས་བྱ་བ་ནི། 
ནུས་པའི་མཚན་ཉིད་ཡིན་པའི་ཕྱིར་རོ། 
།དེ་ལྟར་ན་ཡང་སྔ་མ་ལས་[^108K]འདི་ཁྱད་པར་ཅི་ཡོད། 
དེ་རང་བཞིན་ལས་དོན་གཞན་ནི་ནུས་པ་མ་ཡིན་ནོ། 
།དེ་དམིགས་པའི་རིག་[^109K]བྱར་གྱུར་པ་དེ་[^110K]མི་དམིགས་པ་གང་[^111K]ཡིན་ཏེ། 
སྔ་མ་ཁོ་ན་མི་དམིགས་པ་འདི་ཡིན་ནོ། 
།དེའི་ཕྱིར་འདིས་འགའ་ཞིག་ཏུ་མེད་པའི་ཐ་སྙད་ཁས་ལེན་ན། 
མ་དམིགས་པ་ལས་ཁས་བླང་བར་བྱ་བའམ། 
[^112K]འགའ་ཞིག་ཏུ་ཡང་མ་ཡིན་ཏེ་ཁྱད་པར་མེད་བའི་ཕྱིར་རོ། 
།དེ་གཞན་དུ་ཡང་དེ་ལྟ་བུའི་རྣམ་པའི་ཁྱད་པར་མེད་པའི་ཕྱིར་དེ་ཡང་དེ་ལྟར་ཡོད་དོ་ཞེས་བྱ་བ་ནི་ཁྱབ་པ་[^113K]སྟེ། 
མི་དམིགས་པའི་རྣམ་པ་དེ་ལྟ་བུ་ཐམས་ཅད་ནི་མེད་པའི་ཐ་སྙད་ཀྱི་ཡུལ་ཡིན་ནོ་ཞེས་བྱའོ[^114K]། 
།གལ་ཏེ་[^115K]འགའ་ཞིག་ཏུ་རྣམ་པ་ཇི་ལྟར་མ་དམིགས་སུ་ཟིན་ཀྱང་། 
མེད་པའི་ཐ་སྙད་ཀྱི་ཡུལ་མ་ཡིན་ནོ་ཞེ་ན།ཐམས་ཅད་ཐམས་ཅད་ཀྱི་ཚེ་གཟུགས་ཐམས་ཅད་[^116K]ཐམས་ཅད་དུ་ཐམས་ཅད་ཀྱི་ཚེ་དོན་བྱེད་པ་ཡིན་ཏེ། 
འདི་ནི་འདི་ལས་ཡིན་ལ་འདི་ལས་མ་ཡིན། 
འདི་ནི་འདི་ན་ཡིན་གྱི་འདི་ན་མ་ཡིན་འདིའི་ཚེ་ཡིན་གྱི་འདིའི་ཚེ་མ་ཡིན། 
འདི་ནི་དེ་ལྟ་བུ་ཡིན་གྱི། 
འདི་མ་ཡིན་ཞེས་བྱ་བ་འདིར་ཡང་མི་འགྱུར་ཏེ། 
གཟུགས་ཏུ་འགའ་ཞིག་[^117K]འགའ་ཞིག་གི་ཚེ་རྣམ་པ་ཇི་ལྟར་ཡང་ཐ་དད་པའི་རྒྱུ་མེད་པའི་ཕྱིར་ཐམས་ཅད་རྗེས་སུ་འགྲོ་བ་དང་ལྡོག་པ་མེད་པར་འགྱུར་ཏེ། 
དངོས་པོ་ལ་ཐ་དད་པ་མེད་པའི་ཕྱིར་རོ། 
།[^118K]གནས་སྐབས་ལྡོག་པ་\[༣༣༡བ\]དང་། 
རབ་ཏུ་འཇུག་པ་ཐ་དད་པ་དག་གིས་རྣམ་པར་གཞག་པ་[^119K]ཡིན་ནོ་ཞེ་ན་དེ་ཉིད་ཡུལ་ཐམས་ཅད་ལ་མེད་པའི་ཐ་སྙད་མེད་པའི་ཕྱིར་དེ་ཡང་མེད་པར་འགྱུར་བ་སྟེ། 
གང་གི་ཕྱིར་དེ་དག་ལས་རྣམ་པར་གཞག་པར་[^120K]འགྱུར། 
ཡུལ་འགའ་ཞིག་ལ་མེད་པའི་ཐ་སྙད་ཁས་ལེན་ན། 
དེ་གང་གིས་བྱས་པ་ཡིན་ནོ་ཞེས་བརྗོད་པར་བྱ། 
མི་དམིགས་པ་ལས་གཞན་རྣམ་པར་གཅོད་པའི་གཏན་ཚིགས་ནི་ཡོད་པ་མ་ཡིན་ནོ། 
།བསྒྲུབ་པ་[^122K]དང་དགག་པ་དག་གིས་རྣམ་པར་གཅོད་པ་ནི་ཐམས་ཅད་མི་དམིགས་པ་ཁོ་ནས་སྒྲུབ་པར་བྱེད་པ་ཉིད་ཀྱི་ཕྱིར་རོ། 
།མི་དམིགས་པ་ཉིད་ལས་དེ་ཁས་ལེན་པ་དེ་[^123K]གང་ན་ཡོད་པ་དེ་ཐམས་ཅད་མེད་པའི་ཐ་སྙད་ཀྱི་ཡུལ་ཡིན་ནོ་[^124K]ཞེས་བརྗོད་པར་བྱ་སྟེ། 
ཁྱད་པར་མེད་པའི་ཕྱིར་རོ། 
།གལ་ཏེ་ཚད་མ་ཐམས་ཅད་ལོག་པའི་མི་དམིགས་པ་དེ་གང་ན་ཡོད་པ་དེ་མེད་པའི་ཐ་སྙད་ཀྱི་ཡུལ་ཡིན་པར་འདོད་དོ་ཞེ་ན། 
ཤེས་རབ་ཤིན་ཏུ་གཞོན་པ་ལྷ་རྣམས་དགའ་བ་ཚད་མ་རྣམ་པར་དཔྱོད་པའི་ཉོན་མོངས་པ་མི་བཟོད་པ་གང་གིས་[^125K]འདི་ལ་གུས་པར་མི་བྱེད་པ་ཅན་གྱི་རྗེས་སུ་དཔག་པ་ལ་སོགས་པ་ལྡོག་པས་[^126K]མེད་པ་ཁོང་དུ་ཆུད་པ་མེད་དེ་འཁྲུལ་པའི་ཕྱིར་རོ། 
།ཐམས་ཅད་ཀྱི་མངོན་སུམ་ལོག་པ་ནི་མ་གྲུབ་པའི་ཕྱིར་རམ། 
བདག་ཉིད་ཀྱི་མངོན་སུམ་ལོག་པ་ཡང་མ་ཡིན་ཏེ། 
བསྐལ་པ་དག་ལ་ཡང་[^127K]ཐེ་ཚོམ་ཟ་བའི་ཕྱིར་རོ། 
།དེའི་ཕྱིར་རང་བཞིན་གྱི་ཁྱད་པར་དེ་ཚད་མ་གང་ལས་མངོན་སུམ་དུ་ཡོད་པའི་ཐ་སྙད་ཐོབ་པར་འགྱུར་ལ། 
དེ་ལྡོག་པ་[^128K]ཉིད་ནི། 
དེ་ལྡོག་པ་[^129K]ཉིད་ཀྱིས་དེ་[^130K]མེད་པའི་ཐ་སྙད་སྒྲུབ་པར་བྱེད་དོ། 
།དེའི་རང་བཞིན་ཡོད་པ་དེ་ལ། 
ཚད་མ་ཡོད་པས་ཁྱབ་པའི་ཕྱིར་རོ། 
།དམིགས་པའི་རིག་བྱར་གྱུར་པའི་དོན་གྱི་མངོན་སུམ་ལས་གཞན་གྱིས་དམིགས་པ་[^131K]ཡིན་ཏེ། 
གང་གིས་ན་རྗེས་སུ་དཔག་པའི་དམིགས་པས་ཡིན། 
དེའི་རང་བཞིན་གཞན་དུ་མ་གྱུར་ན་མངོན་སུམ་དུ་མི་འགྱུར་བ་མ་ཡིན་གྱི། 
རྣམ་པ་གཞན་དུ་ཡོད་ན་ཡང་དེ་ཉིད་དུ་མི་འགྱུར་རོ། 
།གཞན་ཡང་སྨན་དང་སྔགས་མེད་པར་མིག་འཕྲུལ་མཁན་གྱིས་འདི་[^132K]དངོས་པོར་སློབ་པ་ནི་གང་གི་འདིར་མ་སྐྱེས་ཤིང་འཇིག་པ་[^133K]མེད་པའི་ངོ་བོའི་ཁྱད་པར་ཆོད་པ་མེད་པ་དང་། 
རིང་པོ་མ་ཡིན་པ་གནས་པ་ཅན་ཉིད་ནི་སྐྱེས་བུ་དེ་ཉིད་ཀྱི་[^134K]དབང་པོ་ལ་སོགས་པ་དེ་བཞིན་དུ་གནས་པ་འགའ་ཞིག་གི་ཚེ་མངོན་སུམ་དང་། 
མངོན་སུམ་མ་ཡིན་པར་འགྱུར། 
གང་གིས་འགའ་ཞིག་གི་ཚེ། 
འདི་རྗེས་སུ་དཔག་པས་དམིགས་ཤིང་འགའ་ཞིག་ཏུ་མངོན་སུམ་ཡིན་ལ། 
འགའ་ཞིག་གི་ཚེ་ལུང་ཡིན་ན་ཁྱད་པར་མེད་པ་དེ་ཉིད་ལ། 
རྣམ་པ་དེ་དག་འགལ་བའི་ཕྱིར་རོ། 
།ཁྱད་པར་མེད་པ་ནི་མ་ཡིན་ཏེ། 
ཁྱད་པར་གཅིག་ལྡོག་པ་དང་ཁྱད་པར་གཞན་སྐྱེ་བས་ཐ་སྙད་ཀྱི་བྱེ་བྲག་ཉེ་བར་ཁས་ལེན་པའི་ཕྱིར་རོ། 
།ཁྱད་པར་དེ་དེའི་བདག་ཉིད་དུ་གྱུར་པ་[^135K]རྗེས་སུ་འགྲོ་བ་མེད་པ་ལྡོག་པ་དང་། 
འཇུག་པ་ཡིན་ན། 
ཇི་ལྟར་དངོས་པོའི་རང་བཞིན་སྣ་ཚོགས་པ་འདྲེན་པར་མི་བྱེད། 
བདེ་བ་དང་སྡུག་བསྔལ་ལྟ་བུའོ། 
།རྗེས་སུ་འགྲོ་བ་དང་བཅས་པ་ཉིད་ཡིན་ན་ཡང་། 
གང་གི་ཅི་རབ་ཏུ་འཇུག་པའམ། 
ལྡོག་པར་འགྱུར་རོ་ཞེས་བྱ་བ་དེ་ནི་[^136K]གང་ཡང་མ་ཡིན་ནོ། 
།གཞན་ཡང་འདི་ལྟར་རང་བཞིན་འགའ་ཞིག་རང་ཉིད་རབ་ཏུ་འཇུག་པ་དང་། 
ལྡོག་པ་རྗེས་སུ་ཤེས་པ་ཡིན་པ་དེའི་ཚེ། 
གཞན་དེ་ཉིད་སྨྲ་བ་ལ་ཅིའི་ཕྱིར་ཁས་མི་ལེན། 
གལ་ཏེ་དེའི་རྗེས་སུ་འགྲོ་བ་མེད་པ་སྐྱེ་བ་དང་འཇིག་པར་ཁས་ལེན་པའི་ཕྱིར་རོ་ཞེ་ན། 
འདིར་[^137K]རྗེས་སུ་འགྲོ་བ་གང་གང་[^138K]ཡིན། 
།དངོས་པོ་སྐྱེ་[^139K]དང་འཇིག་པ་དག་ལའོ། 
།ནུས་པའི་སྟེ། 
དེ་སྐྱེ་པའི་སྔར་དང་འཇིག་པའི་ཕྱིས་ཀྱང་ཡོད་པ་དེའི་ཕྱིར། 
སྔ་ན་མེད་པ་སྐྱེ་བ་ཡང་[^140K]མ་ཡིན་པས། 
སྔ་ན་མེད་པ་འཇིག་པ་ཡང་མ་ཡིན་ནོ་ཞེ་ན། 
གལ་ཏེ་ཐམས་ཅད་དུ་ཁྱད་པར་མེད་པ་ཡིན་ན་འདིར་ཁྱད་པར་དང་ལྡན་པ་གང་ཡིན། 
ཐ་སྙད་ཀྱི་རྣམ་པར་དབྱེ་བ་འདི་གང་གིས་བྱས། 
གལ་ཏེ་གནས་སྐབས་ཁྱད་པར་དང་ལྡན་པ་ཡིན་ནོ་ཞེ་ན། 
གནས་སྐབས་དེ་དང་ནུས་པ་དེ་ཡང་། 
ཅི་ངོ་བོ་གཅིག་ཡིན་ནམ། 
འོན་ཏེ་དུ་མ་ཡིན། 
གལ་ཏེ་གཅིག་ཡིན་ན་འདིར་སྐྱེ་བ་དང་མི་སྐྱེ་བ་དང་། 
འཇིག་པ་དང་། 
མི་འཇིག་པ་དང་། 
གཅིག་ཉིད་དང་དུ་མ་དང་མངོན་སུམ་ཉིད་དང་མངོན་སུམ་མ་ཡིན་པ་ཉིད་དང་། 
དོན་བྱེད་པ་དང་འབྲེལ་པ་དང་འབྲེལ་བ་མེད་པ་དག་ལ་སྩོགས་པ་གཅིག་ལ་རྣམ་པར་དབྱེ་བ་མེད་པའི་བདག་ཉིད་ལ། 
རྣམ་གྲངས་མེད་པ་ལ། 
ཕན་ཚུན་འགལ་བ་དག་ཅི་ལྟར་རིགས་པར་འགྱུར། 
གལ་ཏེ་གནས་སྐབས་དང་། 
ནུས་པ་ལ་དབྱེ་བ་ཡོད་པ་དེའི་ཕྱིར་འགལ་བ་མེད་དོ་ཞེ་ན། 
བརྗེད་ངས་པའི་ངང་ཚུལ་ཅན་ལྷ་དགའ་བ་གནས་སྐབས་མི་ཤེས་པ་ཡིན་ནོ། 
།ནུས་པ་དང་གནས་སྐབས་ཞེས་བྱ་བ་ངོ་བོ་གཅིག་པ་རྣམ་པར་དབྱེ་བ་མེད་པ་ཞེས་བྱ་བའི་ཕྱོགས་འདི་ལ་འགལ་བ་བརྗོད་པ་ཡིན་ནོ། 
།འོན་ཏེ་འདི་ལ་རྣམ་པར་དབྱེ་བ་ཡོད་ན་འགལ་བ་འགའ་ཡང་མེད་ལ། 
དངོས་པོ་རྗེས་སུ་འགྲོ་བ་དང་བཅས་པ་སྐྱེ་བ་དང་། 
འཇིག་པ་དག་ཡིན་ནོ་ཞེས་བྱ་བ་འབའ་ཞིག་ཏུ་མི་འགྱུར་རོ། 
།གང་གི་ཕྱིར་གང་ལ་རྗེས་སུ་འགྲོ་བ་དེའི་སྐྱེ་བ་དང་འཇིག་པ་དག་མ་ཡིན་པ་དག་ལ། 
གང་དེ་དག་རྗེས་སུ་[^141K]འགྲོ་བ་མ་ཡིན་ནོ། 
།[^142K]གལ་ཏེ་དེ་དག་ལ་ཐ་དད་པ་མེད་པའི་ཕྱིར་སྐྱོན་མེད་དོ་ཞེ་ན། 
ཨེ་མའོ་ལན་མེད་པར་སྐྱོན་དཀའ་ཞིང་དོག་པ་[^143K]ཁྱེད་ལྟ་བ་ལ་ཞེན་པས་འཇུག་པས་ཀྱང་བདག་ཉིད་ཡང་དག་པར་རིག་པ་མེད་པ་ཡིན་ནོ། 
།ཐ་དད་པ་མེད་པ་ཞེས་བྱ་བ་ནི་གཅིག་ཉིད་ཡིན་ལ་དེ་དག་ཅེས་བྱ་བ་ཐ་དད་པ་[^144K]བརྟེན་པ་ནི་ཡོད་པའི་ཐ་སྙད་ཡིན་ནོ། 
།ལྡོག་པ་དང་རབ་ཏུ་སྐྱེ་བ་དག་ལ། 
ལྡོག་པ་མེད་པ་དང་། 
རབ་ཏུ་སྐྱེ་བ་མེད་པ་དག་གི་གནས་པ་དང་མི་གནས་པ་ཞེས་བྱ་བ་ལ་སོགས་པ་[^145K]སྣ་ཚོགས་པའི་བདག་ཉིད་ཇི་ལྟར་ན་རིགས་པ་ཡིན་ཏེ། 
དེ་དག་ནི་དངོས་པོ་རྣམས་ཀྱི་ཐ་དད་པ་དང་། 
དེ་དག་དང་བྲལ་བ་ནི་ཐ་དད་པ་མེད་པ་ཡིན་ཏེ། 
དཔེར་ན་བདེ་བ་ལ་སོགས་པ་དང་། 
ནུས་པའི་གནས་སྐབས་དག་བདག་ཉིད་གཅིག་པ་ལྟ་བུ་ཡིན་ལ། 
རྣམ་པ་གཞན་དུ་ན་ནི་ཐ་དད་པ་དང་ཐ་དད་པ་[^146K]མེད་པའི་མཚན་ཉིད་མེད་པའི་ཕྱིར་དང་། 
ཐ་དད་པ་དང་ཐ་དད་པ་མེད་པ་དག་གི་རྣམ་པར་གཞག་པ་[^147K]མེད་པར་འགྱུར་ཏེ། 
གལ་ཏེ་དེའི་བདག་ཉིད་ཀྱི་རབ་ཏུ་སྐྱེ་བ་ནི་ཐ་མི་དད་པ་ཡིན་ལ། 
དེ་ལས་བཟློག་པ་དག་ནི་[^148K]ཐ་དད་པ་ཡིན་ཏེ། 
དཔེར་ན་བུམ་པ་ནི་འཇི་བའི་བདག་ཉིད་ལས་སྐྱེ་བ་[^149K]དེའི་ཕྱིར་ཐ་དད་པ་མ་ཡིན་པ་དང་། 
བཟློག་པ་ཐ་དད་པ་ཡིན་ནོ[^150K]། 
།བདེ་བ་དང་སྡུག་བསྔལ་ལྟ་བུའོ་ཞེས་བྱ་བ་འདི་ནི་ཐ་དད་པ་དང་ཐ་དད་པ་མེད་པའི་མཚན་ཉིད་ཡིན་པ་དེ་བས་ན་འགལ་བ་མེད་དོ་ཞེ་ན། 
བུམ་པའི་རབ་ཏུ་སྐྱེ་བ་འཇི་བའི་བདག་ཉིད་མ་ཡིན་གྱི། 
འོན་ཀྱང་འཇི་བའི་བདག་ཉིད་འགའ་ཞིག་བུམ་པའི་རང་བཞིན་ཡིན་ནོ། 
།འཇིག་རྟེན་གསུམ་ན་འཇི་བའི་བདག་ཉིད་གཅིག་མ་ཡིན་ཏེ། 
རྣམ་པར་རིག་པ་སོ་སོར་སྣང་བ་ཐ་དད་པའི་ཕྱིར་དང་། 
གནས་སྐབས་ཐ་དད་པ་དང་སོ་སོའི་དོན་གྱི་བྱ་བ་ཐ་དད་པའི་སྒོ་ནས་རྫས་ཀྱི་རང་བཞིན་ཐ་དད་པའི་ཕྱིར་རོ། 
།དེ་ལྟར་ན་ནི་འདི་ཡང་བདེ་བ་ལ་སོགས་པ་དག་[^151K]དང་། 
སེམས་དང་ལྡན་པ་དག་ཐ་དད་པར་ཁས་བླངས་པར་འགྲུབ་བར་འགྱུར་ཏེ། 
ཅི་སྟེ་དེ་ལྟར་ཐ་དད་པ་[^152K]ཡིན་པར་འགྱུར་རོ། 
།གལ་ཏེ་བདེན་མོད་ཀྱང་བདག་ཉིད་འགའ་ཞིག་རྗེས་སུ་འགྲོ་བ་ཡིན་པའི་ཕྱིར་གཞན་གཅིག་ཉིད་ཡིན་ནོ་ཞེ་ན། 
བདེ་བ་ལ་སོགས་པ་དག་དང་། 
སེམས་དང་ལྡན་པ་དག་ལ་ཡང་འདིར་ཐལ་བར་འགྱུར་བ་སྟེ། 
བུམ་པ་ལ་སོགས་པ་དག་ཀྱང་ཐམས་ཅད་ཀྱི་བདག་ཉིད་དུ་གྱུར་པའི་རྗེས་སུ་འགྲོ་བ་མ་ཡིན་ཏེ། 
རང་བཞིན་སྣ་ཚོགས་པ་མིན་པ་དང་ལྷན་ཅིག་སྐྱེ་བ་ལ་སོགས་པར་ཐལ་བར་འགྱུར་བའི་ཕྱིར་རོ། 
།བུམ་པ་དང་འཇི་བའི་བདག་ཉིད་ཐ་དད་པ་འཇིག་རྟེན་པས་ཉེ་བར་མཚོན་པ་མེད་དེ། 
གང་གིས་འདི་ལྟར་འདིར་འདི་རབ་ཏུ་སྐྱེ་བར་འགྱུར་ཞེས་བྱ་བར་འགྱུར། 
རྟེན་དང་རྟེན་པའི་ཐ་དད་པ་མི་དམིགས་པ་ནི་དེ་ལྟར་མི་འགྱུར་ཏེ། 
ནུས་པ་ལས་ནུས་པའི་བདག་ཉིད་རབ་ཏུ་སྐྱེ་བ་མེད་པའི་ཕྱིར་དེའི་རང་གི་བདག་ཉིད་ལས་ཐ་དད་པ་མེད་པར་མི་འགྱུར་རོ། 
།དེ་དག་གིས་ནི་ཡོངས་སུ་འགྱུར་བའི་ལན་བསྟན་པ་ཡིན་ནོ། 
།གང་ཡང་ཀུན་དུ་རྟོག་པར་[^153K]འགྱུར་བ་གང་གང་གི་ཡོངས་སུ་གྱུར་པ་དེ་དེ་ལས་ཐ་དད་པ་མ་ཡིན་ནོ་ཞེ་ན། 
ནུས་པའི་བདག་ཉིད་ནི་ཡོངས་སུ་མ་གྱུར་པ་མ་ཡིན་ན། 
ཡོངས་སུ་གྱུར་པ་ཞེས་བྱ་བ་འདིས་ཅི་ཞིག་བསྟན་པར་འགྱུར། 
རྫས་ཀྱི་གནས་སྐབས་ཀྱི་ཆོས་གཞན་ལྡོག་པ་དང་། 
ཆོས་གཞན་རབ་ཏུ་འཇུག་པ་ཡོངས་སུ་གྱུར་པ་ཡིན་ནོ་ཞེ་ན། 
ཆོས་གཞན་གང་ཡིན་པ་དེ་ལྡོག་པ་དང་རབ་ཏུ་སྐྱེ་བར་འགྱུར་བ་དེ་རྫས་དེ་ཉིད་ཀྱི་གནས་སྐབས་ཡིན་ནམ། 
དེ་ལས་དོན་གཞན་ཡིན། 
རྣམ་པར་བརྟག་པ་[^154K]གཞན་མེད་པའི་ཕྱིར་རོ། 
།གལ་ཏེ་དེ་དེ་ཉིད་ཡིན་ན་དེ་གནས་པས་ལྡོག་པའམ། 
རབ་ཏུ་འབྱུང་བ་མེད་པ་དེ་ནི་དེ་དག་[^155K]ཡིན་པ་བརྗོད་པར་བྱ་སྟེ། 
གནས་སྐབས་ཅན་[^156K]གྱི་ཆོས་གཞན་ཞེས་བྱ་བ་ཡང་འགྲུབ་པར་མི་འགྱུར་རོ། 
།དེ་ཉིད་ལྟོས་པ་མེད་པ་དེ་ནི་དེའི་ལྟོས་པ་ཐ་དད་པའི་ཆོས་གཞན་དུ་མི་འགྱུར་རོ། 
།ཡང་ན་[^157K]རྫས་ལས་ཆོས་དོན་གཞན་[^158K]ཡིན་ན་ཆོས་དེའི་ལྡོག་པ་དང་རབ་ཏུ་སྐྱེ་བ་དག་རྫས་ཀྱི་ཡོངས་སུ་འགྱུར་པ་མ་ཡིན་ན། 
དོན་གཞན་དུ་གྱུར་པ་ལྡོག་པ་དང་རབ་ཏུ་སྐྱེ་བ་དག་ནི། 
དོན་གཞན་གྱི་ཡོངས་སུ་གྱུར་པ་མ་ཡིན་ཏེ། 
སེམས་དང་ལྡན་པ་ལ་ཡང་ཐལ་བར་འགྱུར་བའི་ཕྱིར་རོ། 
།རྫས་ཀྱི་ཆོས་ཞེས་བྱ་བའི་འབྲེལ་པའི་སྒྲའི་ཐ་སྙད་མི་འགྲུབ་སྟེ། 
འབྲེལ་པ་མེད་པའི་ཕྱིར་རོ། 
།རྒྱུ་དང་འབྲས་བུའི་འབྲེལ་པ་ལས་དངོས་པོའི་འབྲེལ་པ་གཞན་ཡོད་པ་ནི་མ་ཡིན་ཏེ་[^159K]འདི་ལ་ཡང་རྒྱུ་དང་འབྲས་བུ་ཉིད་མེད་པ་ཡིན་ཏེ། 
རང་ཉིད་དེའི་བདག་ཉིད་མ་ཡིན་པ་དེའི་རྒྱུ་ཉིད་མ་ཡིན་པ་དེའི་[^160K]ཕྱིར་དང་། 
རྫས་ལས་ཆོས་ཀྱང་དོན་གཞན་ཉིད་མ་[^161K]ཡིན་པའི་ཕྱིར་རོ། 
།དོན་གཞན་ཉིད་ཡིན་དུ་ཟིན་ཀྱང་ཆོས་ཀྱི་རྒྱུ་ཉིད་ཡིན་ན། 
ཆོས་གཞན་འབྲས་བུ་སྐྱེ་བས་རྫས་ཡོངས་སུ་གྱུར་པ་ཞེས་བྱ་བ་དེ་ཡང་འདོད་པར་འགྱུར་ན། 
གཞན་ལ་ཡང་དེ་འགལ་བ་མེད་དེ། 
རྒྱུ་དང་འབྲས་བུའི་རྒྱུན་ནི། 
རྒྱུ་འཇི་བའི་གོང་བུའི་རྫས་སྔ་མ་ལས་འབྲས་བུ་བུམ་པའི་རྫས་ཕྱི་མ་སྐྱེ་བ་ན་འཇི་བའི་རྫས་ཡོངས་སུ་གྱུར་པ་ཞེས་བྱ་བའི་ཐ་སྙད་ཁས་ལེན་པའི་ཕྱིར་རོ། 
།ཆོས་ལ་[^162K]རྫས་དེ་ཉིད་དང་གཞན་དག་ལས་གཞན་རྣམ་པར་བརྟག་པར་ཡོད་པ་མ་ཡིན་ནོ། 
།འོན་ཀྱང་རྫས་ཀྱི་བཀོད་པ་ནི་གནས་སྐབས་གཞན་ཡིན་ཏེ། 
ཐ་དད་པ་ཉིད་དུ་མི་དམིགས་པའི་ཕྱིར་རོ་ཞེ་ན། 
མ་ཡིན་ཏེ། 
ཁུ་ཚུར་ནི་སོར་མོ་དག་གི་ཁྱད་པར་ཅན་ཡིན་པའི་ཕྱིར་རོ། 
།སོར་མོ་[^163K]ཁོ་ན་འགའ་ཞིག་ཁུ་ཚུར་ཡིན་གྱི། 
ཐམས་ཅད་ནི་མ་ཡིན་ཞིང་། 
ཁུ་ཚུར་ནི་སོར་མོ་བརྐྱང་པ་ལས་ཁྱད་པར་མེད་པའི་རང་བཞིན་མ་ཡིན་ཏེ། 
ཁུ་ཚུར་དང་སོར་མོའི་གནས་སྐབས་གཉིག་ལ་ཡང་། 
གཉི་གར་གཏོགས་པར་ཐལ་བར་འགྱུར་བའི་ཕྱིར་རོ། 
།ཐ་དད་པ་གང་ཡིན་པ་དེ་ཉིད་ཀྱི་རང་བཞིན་དུ་གྱུར་པ་དེ་ཉིད་དངོས་པོའི་ཐ་དད་པའི་མཚན་ཉིད་ཡིན་ཏེ། 
བདེ་བ་དང་སྡུག་བསྔལ་ལྟ་བུའོ[^164K]། 
།གཞན་དུ་གྱུར་པའི་ཁྱད་པར་སྐྱེན་ཡང་བརྐྱང་པའི་སོར་མོ་ཉིད་དམིགས་པར་འགྱུར་ཏེ། 
རང་བཞིན་འཕོ་བ་མེད་པའི་དོན་གཞན་བསྐྱེད་ན་ནི། 
རྣམ་པ་གཞན་དམིགས་པ་མེད་པར་ཐལ་བར་འགྱུར་བའི་ཕྱིར་རོ། 
།རྫས་ཁོ་ན་ཐ་དད་པ་མེད་པའི་གནས་སྐབས་མ་ཡིན་ཞིང་རྫས་ལས་\[༣༣༤ན\]དོན་གཞན་ཡང་མ་ཡིན་ན་[^165K]ཞེས་སྨྲས་པ་མ་ཡིན་ནམ། 
སྨྲས་སུ་ཟིན་ཀྱང་འདི་རིགས་པ་མ་ཡིན་ཏེ། 
ཡོད་པ་ཉིད་ཀྱི་དངོས་པོ་དེ་ཉིད་གཞན་ཉིད་དང་བྲལ་པའི་རྣམ་པ་གཞན་ཡོད་པ་ནི་མ་ཡིན་ནོ། 
།དེ་དག་ནི་དངོས་པོ་ཕན་ཚུན་སྤངས་པས་གནས་པའི་མཚན་ཉིད་ཅན་ཡིན་པའི་ཕྱིར། 
གཅིག་སྤངས་པ་གཞན་མེད་ན་མེད་པའི་ཕྱིར་རོ། 
།སྐད་ཅིག་མ་རེ་རེར་འཇིག་པའི་སོར་མོ་དག་གི་བརྐྱང་པ་ཉིད་ཀྱང་གཞན་ཡིན་ལ། 
ཁུ་ཚུར་ཡང་གཞན་ཡིན་ནོ། 
།དེ་ལ་ཁུ་ཚུར་ལ་སོགས་པའི་སྒྲ་ནི་ཁྱད་པར་གྱི་ཡུལ་ཅན་ཡིན་ལ། 
སོར་མོའི་སྒྲ་ནི་སྤྱིའི་ཡུལ་ཅན་ཡིན་ཞིང་། 
ས་བོན་དང་མྱུ་གུ་ལ་སོགས་པའི་སྒྲ་དང་། 
འབྲུ་ལ་སོགས་པའི་སྒྲ་ལྟ་བུ་ཡང་ངོ་། 
།དེའི་ཕྱིར་སོར་མོ་བརྐྱང་བ་ཉིད་ནི་ཁུ་ཚུར་མ་ཡིན་ནོ། 
།དེ་ལ་གལ་ཏེ་སྔ་མ་[^166K]མེད་པ་ཉིད་རྒྱུ་ལས་འབྲས་བུར་འགྱུར་ན། 
ཅིའི་ཕྱིར་ཐམས་ཅད་ལས་ཐམས་ཅད་མ་ཡིན[^167K]། 
འགའ་ཞིག་ཏུ་མེད་པ་ཉིད་དུ་བྱེ་བྲག་མེད་པ་ཡིན་ནོ་ཞེ་ན། 
ཐམས་ཅད་ལ་ཐམས་ཅད་ཡོད་པ་ཉིད་ཡིན་ན་ཡང་སྐྱོན་འདི་མཚུངས་པ་ཉིད་མ་ཡིན་ནམ། 
འགའ་ཞིག་ཡོད་པ་ཉིད་དུ་བྱེ་བྲག་མེད་པ་ཡིན་ནོ། 
།བྱེ་བྲག་ཡོད་ན་ཡང་[^168K]ཁྱད་པར་དེ་ཡོན་ཏན་གསུམ་ལས་ཆ་ཐ་དད་པར་འགྱུར་ཏེ། 
དེ་ཡོད་དུ་ཟིན་ཀྱང་ཁྱད་པར་རྗེས་སུ་འགྲོ་བ་མེད་པའི་ཕྱིར་རོ། 
།ཡོད་པ་ཉིད་ཀྱིས་ཡིན་ན་ཡང་བདག་ཉིད་ཐམས་ཅད་གྲུབ་པའི་གནས་སྐབས་བཞིན་དུ་ཅི་ཞིག་སྐྱེ་བར་འགྱུར་རོ། 
།[^169K]སྒྲུབ་པར་བྱེད་པ་འབྲས་བུ་མེད་པ་ཡིན་ཏེ། 
བསྒྲུབ་པར་བྱ་བ་འགའ་ཡང་མེད་པའི་ཕྱིར་རོ། 
།ཁྱད་པར་འགའ་ཞིག་གི་དེར་ཅི་ཞིག་ལྟར་མེད་པ་སྐྱེ་བ་ཡིན་ན་འདིར་མེད་པའི་ཁྱད་པར་དེ་ཅི་ལྟར་སྐྱེ་བར་འགྱུར། 
སྐྱེ་ན་ཡང་ཐམས་ཅད་ལས་[^170K]ཐམས་ཅད་སྐྱེ་བར་འགྱུར་བའི་ཕྱིར་བརྒལ་ཞིང་བརྟག་པ་མཚུངས་པ་ཡིན་ནོ། 
།གལ་ཏེ་ཁྱད་པར་དེ་ལ་རྣམ་པ་ཐམས་ཅད་དུ་ཡོད་པ་མ་ཡིན་པ་མ་ཡིན་ཏེ། 
རྣམ་པ་འགའ་ཞིག་ཡོད་པ་ཉིད་[^171K]ཡིན་པའི་ཕྱིར་རོ་ཞེ་ན། 
འདི་ལྟར་མེད་པའི་རྣམ་པ་དེ་དེ་ལ་མེད་པའི་ཕྱིར་རྣམ་པ་ཅི་ལྟར་སྐྱེད་པར་[^172K]འགྱུར། 
རྣམ་པ་ཐམས་ཅད་དུ་ཡོད་པ་ཉིད་ཡིན་ན་ནི་སྐྱེ་བ་དོན་མེད་པ་ཉིད་ཡིན་ནོ་ཞེས་བསྟན་ཏོ། 
།རྒྱུ་ལས་འབྲས་བུ་མེད་པ་སྐྱེ་བ་ཡང་གང་ཡང་གང་གི་སྐྱེད་པར་བྱེད་པའི་རང་བཞིན་ན། 
དེ་ཉིད་ལས་དེ་སྐྱེ་བ་ཡིན་གྱི། 
གཞན་ལས་མ་ཡིན་ནོ་ཞེས་བྱ་བ་ནི་ངེས་པའོ། 
།དེ་ཡང་རང་བཞིན་[^173K]མེད་པ་དེར་རང་གི་རྒྱུ་ཡིན་ནོ་ཞེས་བྱ་བ་ནི་ཐོག་མ་མེད་པ་ནས་དངོས་པོའི་རང་བཞིན་གྱིས་[^174K]ངེས་པ་ཡིན་ནོ། 
།གཞན་ཡང་ཇི་ལྟར་འཇི་བའི་གོང་བུ་ལ་བུང་པ་ཡོད་པ་ཡིན་ན། 
ཇི་ལྟར་དེའི་གནས་སྐབས་ན་ཕྱིས་[^175K]བཞིན་དུ་དམིགས་པའམ་དོན་བྱེད་པ་མེད། 
གལ་ཏེ་གསལ་བར་རབ་ཏུ་སྐྱེ་བ་མེད་པའི་ཕྱིར་རོ་ཞེ་ན། 
དེ་ཉིད་ཀྱི་བྱ་བ་བྱེད་པའི་བུམ་པ་ཡོད་པ་ཉིད་ཀྱི་ཕྱིར་དང་། 
དེའི་གཟུགས་སྔར་མེད་པ་ཉིད་ཀྱི་ཕྱིར་ཇི་ལྟར་བུམ་པ་ཡོད་པ་ཡིན། 
དངོས་པོའི་རང་བཞིན་གཞན་གཞན་ལ་ཡོད་པ་མ་ཡིན་ཏེ། 
རང་བཞིན་གྱི་སྣང་བ་ཐ་དད་པ་ཡོད་ན། 
དངོས་པོའི་ཐ་དད་པ་མེད་པ་རིགས་པ་མ་ཡིན་ནོ་ཞེས་ཐལ་བར་འགྱུར་བའི་[^176K]ཕྱིར་རོ། 
།དེའི་ཕྱིར་གང་གང་དུ་དམིགས་པའི་རིག་བྱར་གྱུར་པའི་རང་བཞིན་མི་དམིགས་པ་དེ་ནི། 
ཡོད་པ་ཉིད་མ་ཡིན་ལ། 
དེ་དེའི་རང་བཞིན་དུ་གནས་པ་དག་ལ་མི་དམིགས་པ་མེད་ལ་མི་གནས་པ་[^177K]དེ་ཉིད་མ་ཡིན་ཏེ། 
རང་བཞིན་ཕན་ཚུན་དུ་གནས་པ་དག་མ་ཡིན་པ་ནི་བདེ་བ་དང་། 
སྡུག་བསྔལ་ལྟ་བུའོ་ཞེས་བྱ་བ་མི་དམིགས་པའི་ཁྱད་པར་མེད་པའི་ཐ་སྙད་ངེས་པས་ཁྱབ་པ་ཡིན་ནོ། 
།དེའི་ཕྱིར་མི་དམིགས་པ་འགའ་ཞིག་རྣམ་པར་གཅོད་པ་སྒྲུབ་པར་བྱེད་པས་ཇི་སྐད་བཤད་པའི་[^178K]དམིགས་པའི་རིག་བྱར་[^179K]གྱུར་པ་ཉེ་བར་བསྟན་པར་བྱ་བ་བསྟན་ནས། 
རང་བཞིན་མི་དམིགས་པ་[^180K]བསྟན་པར་བསྒྲུབས་པ་[^181K]ཡིན་ནོ། 
།ཁྱབ་པར་བྱེད་པ་མི་དམིགས་པ་ཡང་ཁྱབ་པར་བྱ་བ་དང་། 
ཁྱབ་པར་བྱེད་པ་ཉིད་དུ་ཆོས་དག་རབ་ཏུ་[^182K]བསྒྲུབས་ནས་ཁྱད་པར་[^183K]བྱེད་པ་ལྡོག་པ་སྒྲུབ་པར་ཡིན་ནོ། 
།རྒྱུ་མི་དམིགས་པ་ཡང་། 
རྒྱུ་དང་འབྲས་བུ་ཉིད་དུ་རབ་ཏུ་བསྒྲུབས་[^184K]ན། 
རྒྱུ་ལྡོག་པ་སྒྲུབ་པར་བསྒྲུབས་པ་[^185K]ཡིན་ནོ། 
།དེ་དང་འགལ་བ་མི་[^186K]མི་དམིགས་པ་དག་[^187K]ཀྱང་། 
འགལ་བ་གཉིས་པོ་དག་ལས་འགལ་བ་གཅིག་ཉེ་བར་བསྟན་པས་བསྒྲུབས་པ་[^188K]ཡིན་ནོ། 
།དེ་ལྟར་ན་མི་དམིགས་པའི་སྒྲུབ་པའི་ཡན་ལག་མ་བསྒྲུབས་པ་[^189K]ནི། 
སྒྲུབ་པའི་ཡན་ལག་མི་བརྗོད་པའི་[^190K]རྒོལ་བ་དེ་དག་ཚར་བཅད་པའི་[^191K]གནས་ཡིན་ཏེ། 
དེ་ལྟར་མ་བསྒྲུབས་[^192K]ན། 
བསྒྲུབ་པར་བྱ་བ་མི་འགྲུབ་པའི་ཕྱིར་རོ། 
།ཡང་ན་འདིས་སྒྲུབ་པར་བྱེད་པ་སྟེ། 
རང་གིས་རྟོགས་པའི་དོན་གཞན་དག་ལ་ཞེས་བྱ་བ་ཚུལ་གསུམ་པའི་ཚིག་གི་ཚོགས་ནི་སྒྲུབ་པར་བྱེད་པའོ། 
།དེའི་ཡན་ལག་ཕྱོགས་ཀྱི་ཆོས་ལ་སོགས་པའི་ཚིག་ལས་དེ་གཅིག་མ་བརྗོད་ན་ཡང་སྒྲུབ་པར་བྱེད་པའི་ཡན་ལག་མ་བརྗོད་པ་ཡིན་ལ། 
དེ་ཡང་རྒོལ་བ་ཚར་བཅད་པའི་གནས་ཡིན་ཏེ། 
མ་བརྗོད་པ་ནི་གཏན་ཚིགས་ཀྱི་རང་བཞིན་མ་བརྗོད་པ་ཡིན་པས་སྒྲུབ་པ་མེད་པའི་ཕྱིར་རོ། 
།ཡང་ན་སྒྲུབ་པར་བྱེད་པ་དེ་ཉིད་ཀྱི་ཡན་ལག་མ་ཡིན་པ་དམ་བཅའ་བ་དང་། 
ཉེ་བར་སྦྱར་བ་དང[^193K]། 
མཇུག་བསྡུ་བ་ལ་སོགས་པ་སྒྲུབ་པར་བྱེད་པའི་ཡན་ལག་མ་ཡིན་པ་སྟེ། 
སྒྲུབ་པའི་ངག་ཏུ་ཉེ་བར་སྦྱོར་བའི་རྒོལ་བ་དག་ཚར་བཅད་པའི་[^194K]གནས་ཡིན་ཏེ།\[༣༣༥ན\] 
དོན་མེད་བརྗོད་པར་[^195K]བྱེད་པའི་ཕྱིར་རོ། 
།རྗེས་སུ་འགྲོ་བའམ། 
ལྡོག་པ་དག་གི་ཆོས་མཐུན་པ་ཉིད་ཅན་[^196K]སྒྲུབ་པར་བྱེད་པའི་སྦྱོར་བ་ལ་རེ་རེ་བརྗོད་ན་གྲུབ་པ་ཉིད་ཀྱི་ཕྱིར། 
གཉིས་པ་ཡང་དོན་མེད་པའི་ཕྱིར། 
དེ་ཡང་སྒྲུབ་པར་བྱེད་པའི་ཡན་ལག་མ་ཡིན་པ་བརྗོད་པའི་རྒོལ་བ་ཚར་བཅད་པའི་གནས་ཡིན་ཏེ། 
དོན་མེད་པ་ཉིད་རྗོད་པར་[^197K]བྱེད་པ་[^198K]ཡིན་པའི་ཕྱིར་རོ། 
།ཡུལ་བསྟན་པའི་ཕྱིར་དམ་བཅའ་བའི་ཚིག་སྒྲུབ་པར་བྱེད་པའི་ཡན་ལག་མ་ཟིན་ཏུ་ཟིན་ཀྱང་བླང་བར་བྱ་བ་ཁོ་ན་མ་ཡིན་ན་མ་ཞེ་ན། 
མ་ཡིན་ཏེ་དོན་མེད་པའི་ཕྱིར་རོ། 
།དམ་བཅའ་བའི་ཚིག་མེད་དུ་ཟིན་ཀྱང་ཇི་སྐད་དུ་བཤད་པའི་སྒྲུབ་པར་བྱེད་པའི་[^199K]ལས་འདོད་པའི་དོན་ཉིད་འགྲུབ་པར་འགྱུར་བའི་ཕྱིར། 
དེ་འགོད་པ་དོན་མེད་དོ། 
།གལ་ཏེ་འདི་ལྟར་ཡུལ་ཉེ་བར་བསྟན་པ་མེད་པས་རྟོགས་པ་མི་སྐྱེ་བ་ཡིན་ན། 
ཅི་ལྟར་དམ་བཅའ་བ་སྒྲུབ་པར་བྱེད་པའི་ཡན་ལག་མ་ཡིན། 
ཕྱོགས་ཀྱི་ཆོས་ལ་སོགས་པའི་ཚིག་ལ་ཡང་རྟོག་པའི་རྒྱུ་ཉིད་ལས་ཡིན་པའི་ཕྱིར་སྒྲུབ་པར་བྱེད་པའི་དོན་གཞན་ནི་མ་ཡིན་ན། 
དམ་བཅའ་བའི་ཚིག་[^200K]དེ་ཡང་མཚུངས་པ་[^201K]ཅི་ལྟར་ན་སྒྲུབ་པར་བྱེད་པ་མ་ཡིན། 
ཡན་གར་བ་[^202K]ལ་ནུས་པ་མེད་པའི་ཕྱིར། 
སྒྲུབ་པར་བྱེད་བའི་ཡན་ལག་ཉིད་ནི་མ་ཡིན་ནོ་ཞེ་ན། 
ཕྱོགས་ཀྱི་ཆོས་ལ་སོགས་པ་ལ་ཡང་དེ་མཚུངས་པའི་ཕྱིར་དེ་ཡང་སྒྲུབ་པར་བྱེད་པའི་ཡན་ལག་ཏུ་མི་འགྱུར་ཏེ། 
ཕྱོགས་ཀྱི་ཆོས་བརྗོད་པ་འབའ་ཞིག་གིས་རྟོགས་པ་མི་བསྐྱེད་དེ། 
དེ་དག་གིས་ནི་ཐེ་ཚོམ་བསྐྱེད་པའི་ལན་ཡང་བསྟན་པ་ཡིན་ཏེ།འབྲེལ་བ་མ་བསྟན་པར་ཕྱོགས་ཀྱི་ཆོས་འབའ་ཞིག་བརྗོད་པས་ཀྱང་ཐེ་ཚོམ་སྐྱེ་བའི་ཕྱིར་རོ། 
།དེའི་ཕྱིར་དམ་བཅའ་བའི་ཚིག་ལ་ཡང་རྟོགས་པའི་རྒྱུ་ཉིད་ལས་ཡིན་པའི་ཕྱིར། 
སྒྲུབ་པར་བྱེད་པའི་དོན་གཞན་ནི་མ་ཡིན། 
དམ་བཅའ་བའི་ཚིག་དེ་ཡང་མཚུངས་པའི་ཕྱིར་ཅི་ལྟར་ན་སྒྲུབ་པར་བྱེད་པ་མ་ཡིན། 
ཡན་གར་བ་ལ་ནུས་པ་མེད་པའི་ཕྱིར། 
སྒྲུབ་པར་བྱེད་པའི་ཡན་ལག་ཉིད་ནི་མ་ཡིན་ནོ་ཞེ་ན། 
ཕྱོགས་ཀྱི་ཆོས་ལ་སོགས་པ་ལ་ཡང་དེ་མཚུངས་པའི་ཕྱིར་དེ་ཡང་སྒྲུབ་པར་བྱེད་པའི་ཡན་ལག་ཏུ་མི་འགྱུར་ཏེ། 
ཕྱོགས་ཀྱི་ཆོས་བརྗོད་པ་འབའ་ཞིག་གིས་རྟོགས་པ་མི་བསྐྱེད་དེ། 
དེ་དག་གིས་ནི་ཐེ་ཚོམ་བསྐྱེད་པའི་ལན་ཡང་བསྟན་པ་ཡིན་ཏེ། 
འབྲེལ་པ་མ་བསྟན་པར་ཕྱོགས་ཀྱི་ཆོས་འབའ་ཞིག་[^203K]ཚིག་ཉེ་བར་འགོད་བསྒྲུབ་པར་བྱེད་པའི་ངག་ལ་ནི་དོན་མེད་པ་ཡིན་ཏེ། 
དེ་ཉེ་བར་འགོད་པའི་རྒོལ་བ་ཡང་ཚར་བཅད་པའི་གནས་ཡིན་ནོ། 
།ཡང་ན་སྒྲུབ་པར་བྱེད་པ་གྲུབ་པའི་ཡན་ལག་མ་ཡིན་པ་ནི། 
མ་གྲུབ་པའམ། 
འགལ་བའམ། 
མ་ངེས་པའི་[^204K]གཏན་ཚིགས་ལྟར་སྣང་བའོ། 
།དེ་བརྗོད་པའི་རྒོལ་བ་ཡང་ཚར་བཅད་པའི་གནས་ཡིན་ཏེ། 
ནུས་པ་མེད་པ་ཉེ་བར་འགོད་པའི་ཕྱིར་རོ། 
།དེ་བཞིན་དུ་བསྒྲུབ་པར་བྱ་བ་ལ་སོགས་པ་མེད་པ། 
རྗེས་སུ་འགྲོ་བ་མེད་པ། 
རྗེས་སུ་འགྲོ་བ་མ་བསྟན་པ་ལ་སོགས་པ་ཡང་དཔེ་ལྟར་སྣང་བ་སྒྲུབ་པར་བྱེད་པའི་ཡན་ལག་མ་ཡིན་པ་བརྗོད་པའི་རྒོལ་བ་ཚར་བཅད་པའི་གནས་ཡིན་ཏེ། 
ནུས་པ་མེད་པ་ཉེ་བར་འགོད་པ་ཉིད་ཀྱི་ཕྱིར་རོ། 
།དེ་དག་གིས་གཏན་ཚིགས་ཀྱི་འགྲེལ་པ་[^205K]བསྟན་པར་མི་ནུས་ཏེ། 
[^206K]ནུས་པ་རབ་ཏུ་བསྟན་པའི་ཕྱིར་ཡང་ན་སྒྲུབ་པར་བྱེད་པའི་གྲུབ་པ་དེའི་ཡན་ལག་ཆོས་དོན་གང་གི་གཞི་རྩོད་པའི་[^207K]རྩོད་པའི་གནས་སྐབས་ཀྱི་རྒྱུ་གྲུབ་པར་བྱེད་པ་ཡན་ལག་གོ་བར་ནས་གཞན་ཤེས་པར་འདོད་པ་མ་[^208K]ཡིན་པའི་ཁྱད་པར་བསྟན་བཅོས་ལ་བརྟེན་པའི་གཡོ་ལ་སོགས་པ་དག་གིས་ཉེ་བར་འགོད་པ་དང་། 
རྗོད་པར་བྱེད་པ་ཡང་གཞན་རྨོངས་པ་དང་། 
རྗེས་སུ་བརྗོད་པའི་ནུས་པ་རྣམ་པར་བཅོམ་པ་ལ་སོགས་པའི་ཕྱིར་སྒྲུབ་པར་བྱེད་པའི་ཡན་ལག་བརྗོད་པ་མ་ཡིན་པ་དེ་ཡང་ཚར་བཅད་པའི་གནས་ཡིན་ཏེ། 
སྐབས་སུ་བབ་པའི་དོན་མ་ཡིན་བརྗོད་རྗོད་པར་[^209K]པར་བྱེད་པའི་ཕྱིར་དང་། 
དེ་བཞིན་དུ་དོན་ཁྱད་པར་ཅན་དང་བཅས་པའི་ཕྱིར་རྒོལ་བས་ཤེས་པར་འདོད་པ་ཉིད་མ་ཡིན་པའི་ཕྱིར་རོ། 
།ཤེས་པར་འདོད་པ་[^210K]སྐྱོན་མེད་ལ། 
།ཤེས་པར་འདོད་པའི་དོན་བཀོད་ནས་ཞར་ལ་[^211K]བྱུང་བ་གཞན་དང་གཞན་བརྗོད་པ་དག་ནི་ཕྱིར་རྒོལ་བ་དང་། 
རིགས་པ་སྨྲ་བའི་དབང་པོ་དག་གིས་གཟུང་བར་འོས་པ་[^212K]མ་ཡིན་ཏེ། 
དེ་དག་གིས་སྨྲ་བ་རྣམ་པར་[^213K]གཅོད་པར་བྱེད་པ་ཁོ་ན་ཡིན་ནོ། 
།དོན་འགའ་ཞིག་ཏུ་བྱེད་པ་ན་ཞར་ལ་འོངས་པ་མ་ཡིན་ཏེ། 
བདག་མེད་པར་སྨྲ་བ་དེ་སྒྲུབ་པར་བྱེད་པ་ན་དེ་ལ་གླུ་དང་གར་ལ་སོགས་པ་དག་ཀྱང་དེར་ཞར་ལ་འོངས་པའི་ཕྱིར་རོ། 
།དཔེར་ན་དམ་བཅའ་བ་[^214K]བརྗོད་པ་སྔོན་དུ་འགྲོ་བ་འགའ་ཞིག་སྨྲ་བ་ནི། 
ཁོ་བོ་ཅག་སངས་རྒྱས་པ་བདག་ཡོད་པ་མ་ཡིན་ནོ་ཞེས་སྨྲ་བར་འགྱུར་བ་ལ། 
སངས་རྒྱས་པ་གང་ཡིན། 
སངས་རྒྱས་བཅོམ་ལྡན་འདས་ཀྱིས་[^215K]བསྟན་པ་ཁས་ལེན་པ་གང་ཡིན་པའོ། 
།སངས་རྒྱས་བཅོམ་ལྡན་འདས་གང་ཡིན། 
གང་གི་[^216K]བསྟན་པ་ལ་བཙུན་པ་རྟ་དབྱངས་རབ་ཏུ་བྱུང་བའོ། 
།བཙུན་པ་རྟ་དབྱངས་གང་ཡིན། 
གང་ཡུལ་འཁོར་སྐྱོང་ཞེས་བྱ་བའི་ཟློས་གར་མཁན་ནོ་ཞེས་བྱ་བའི་[^217K]ཞར་ལ་འོངས་པ་བྱས་ནས། 
དགའ་བྱེད་མའི་མཐར་བྱས་ཏེ། 
།དེ་ནས་མདོ་འཛིན་པ་ཞེས་བྱ་བ་ལ་སོགས་པ་འདོན་པ་དང་། 
གར་བྱེད་པ་དང་། 
གླུ་ལེན་པ་ལ་རབ་ཏུ་འཇུག་པར་འགྱུར་རོ། 
།ཕྱིར་རྒོལ་བས་ཀྱང་ཞར་ལ་འོངས་པ་དེ་ཐམས་ཅད་རྗེས་སུ་ཟློ་པར་ནུས་པ་མ་ཡིན་པའི་ཕྱིར་ཕམ་པར་འགྱུར་རམ། 
ཨེ་མ་འོ་མཁས་པ་དམ་པར་འདོད་པ་དག་གི་དེ་ཁོ་ན་ཉིད་འདི་ལྟ་བུ་[^218K]བརྟག་པ་ནི་རྣམ་པ་འདི་འདྲ་བ་དེ་ལྟར་ན་ཡང་རྒོལ་བའི་གཉུག་མ་མཐར་ཐུག་པ་ནུས་པ་མེད་པ་ཡིན་ནོ་ཞེས་བྱ་བ་འབྲས་བུ་ངེས་པ་མེད་པའི་ཕྱིར། 
རྩོད་པ་བརྩམ་པར་[^219K]བྱ་བ་མ་ཡིན་པ་དེ་ལྟར་ན་ཡང་རྒོལ་བ་རྒྱལ་བ་དང་ཕམ་པ་དག་མ་ཡིན་ཏེ། 
ཕྱིར་རྒོལ་བ་མི་སྨྲ་བ་ཉིད་ཀྱང་རྒོལ་བ་རྣམ་པ་འདི་ལྟ་བུ་རྒྱས་པ་ཞར་ལ་འོངས་པ་ཐོལ་གྱི་རྗེས་སུ་སྨྲ་བ་ཡོད་པའི་ཕྱིར་དང་། 
མཐར་ཐུག་པ་མ་ཡིན་པའི་ཕྱིར་རོ། 
།དེའི་ཕྱིར་དམ་བཅའ་བའི་ཚིག་ཉིད་དེ་སྲིད་དུ་མི་རིགས་པ་དང་། 
ཅིའི་རྒྱུས་ཡང་འདི་ཤེས་པར་འདོད་པའི་ཁྱད་པར་མ་ཡིན་པ་ཞར་ལ་འོངས་པ་བཀོད་ཅིང་དེ་འཆད་པ་ཞར་ལ་འོངས་པ་དང་། 
དེ་ཉིད་མ་ཡིན་པ་བརྗོད་པ་འདི་རྣམ་པ་ཐམས་ཅད་ཀྱང་བློ་གྲོས་ངན་པ་གཡོ་སྒྱུས། 
རིགས་པས་གྲུབ་པའི་དོན་སྟོན་པས་[^220K]མི་ནུས་པའི་སྒོ་ནས་འཇུག་པ་ཡིན་ནོ། 
།དཔེར་ན་སྐྱེས་བུའི་ཁྱད་པར་སྔོན་དུ་འགྲོ་བ་ཅན་རྣམས་ཀྱི་ལུས་དང་དབང་པོ་དང་། 
གནས་ཞེས་བྱ་བ་དམ་བཅས་[^221K]ནས་ལུས་དང་དབང་པོ་དང་། 
གནས་དག 
།ཟོལ་གྱིས་བྱེ་བྲག་པའི་བསྟན་བཅོས་འབའ་ཞིག་སྨྲ་བ་ལྟ་བུའོ། 
།སྒྲ་རྟག་པ་དང་། 
མི་རྟག་པ་ཞེས་རྣམ་པར་རྩོད་པ་ལ་མཚན་ཉིད་བཅུ་གཉིས་རྒྱས་པར་[^222K]བསྟན་བཅོས་རྩོམ་པ་པོ་རྒྱལ་དཔོག་པས་དམ་བཅས་པའི་དེ་ཁོ་ན་ཉིད་རྟག་པ་ཉིད་ཀྱི་རྟེན་སྒྲ་དང་བུམ་པ་ལས་གང་ཡང་རུང་བ་དེ་བུམ་པ་གཉིས་པ་དང་བཅས་པའོ་ཞེས་བྱ་བ[^223K]། 
དམ་བཅའ་བ་ཁས་བླངས་ནས་མཚན་ཉིད་བཅུ་གཉིས་ལ་སོགས་པ་འཆད་པ་ལྟ་བུ་སྟེ། 
འདི་ཐམས་ཅད་བློ་གྲོས་ངན་པ་རྣམས་ཀྱི་ནུས་པ་མེད་པ་སྒྲིབ་པའི་ཐབས་ལ་གཟུ་པོ་བཏང་སྙོམས་སུ་བྱ་བ་མི་རིགས་སོ། 
།དེ་ཁོ་ན་ཉིད་བརྟག་པ་[^224K]ལ་ནི་དོར་ཐབས་ལ་སོགས་པ་རྗེས་སུ་འབྲང་བར་བྱ་བ་མ་ཡིན་པའི་ཕྱིར་དང་། 
གཡོ་སྒྱུ་དང་གཞན་[^225K]ལ་བརྟེན་པ་དང་དམ་པའི་སྦྱོར་བ་ལ་སོགས་པ་དག་ནི་རིགས་པ་མ་ཡིན་པ་ཉིད་ཀྱི་ཕྱིར་རོ། 
།གལ་ཏེ་ཟློས་གར་མཁན་ལ་སོགས་པ་བརྗོད་པ་ན། 
དོན་གཞན་ཁོང་དུ་ཆུད་པའི་ཕྱིར་ཕམ་པར་འགྱུར་རོ་ཞེ་ན།གཞན་ཤེས་པར་འདོད་པ་མ་ཡིན་པའི་ཁྱད་པར་བརྗོད་པ་ལས་ཀྱང་ཅིའི་ཕྱིར་མི་འགྱུར། 
དེ་ཡང་འགའ་ཞིག་བརྗོད་པར་འདོད་པའི་བསྒྲུབ་པར་བྱ་བའི་ཆོས་གྲུབ་པ་ལ་མེད་ན། 
མེད་པ་ཉིད་མ་ཡིན་ཏེ། 
ཇི་ལྟར་རྒྱུ་དང་རྐྱེན་གྱིས་གཞན་གྱི་དབང་གི་མཚན་ཉིད་ཅན་གྱི་འདུ་བྱེད་ཀྱི་སྡུག་བསྔལ་ཉིད་དུ་གྲུབ་པ་མེད་པར་མི་རྟག་པ་ཉིད་དུ་གྲུབ་པ་མ་ཡིན་ནོ། 
།དེ་ལྟར་ན་ཡང་དངོས་པོའི་ཆོས་ལོགས་ཤིག་ཏུ་མ་སྨྲས་སུ་ཟིན་ཀྱང[^226K]། 
བསྒྲུབ་པར་བྱ་བའི་ཆོས་ཀྱི་ནང་དུ་འདུས་པའི་ཕྱིར་དང་། 
ཕྱོགས་ཉིད་དུ་བྱས་པ་ཉིད་ཡིན་པས། 
ལོགས་ཤིག་ཏུ་འདི་ཉེ་བར་འགོད་པའམ། 
བཤད་པ་མ་ཡིན་ནོ། 
།དེའི་ཕྱིར་རྣམ་པ་དེ་ལྟ་བུ་ཡང་དེའི་ཚེ་ཕྱིར་རྒོལ་བས་ཤེས་པར་འདོད་པའི་དོན་མ་ཡིན་པ། 
དམ་བཅས་པ་དངོས་པོ་གཞན་ཉེ་བར་འགོད་པ་དང་འཆད་པ་ནི་དོན་གཞན་གོ་བར་བྱེད་པ་ཡིན་པའི་ཕྱིར་ཚར་བཅད་པའི་གནས་ཉིད་ཡིན་པ་དེ་བས་ན་ཤེས་པར་འདོད་པའི་ཆོས་[^227K]ཙམ་ཁོ་ན་སྒྲུབ་པར་བྱེད་པའི་ཡན་ལག་ཏུ་བརྗོད་ཀྱི་ཞར་ལ་འོངས་པ་ཁས་བླང་བར་[^228K]མི་བྱ་སྟེ། 
དེ་ཁས་ལེན་ན་ནི་ཤིན་ཏུ་ཐལ་བར་འགྱུར་བའི་ཕྱིར་རོ། 
།དེ་ལྟར་སྒྲུབ་པར་བྱེད་པའི་ཡན་ལག་མི་བརྗོད་པའི་རྒོལ་བ་ནི་ཚར་བཅད་པའི་གནས་ཡིན་ན[^229K]། 
།ཕྱིར་རྒོལ་བས་དེའི་དངོས་པོ་གོ་བར་བྱས་ན་འགྱུར་གྱི། 
གཞན་དུ་ན་གཉིས་པོ་གཅིག་ཀྱང་རྒྱལ་བ་དང་ཕམ་པར་མི་འགྱུར་རོ། 
།ཕྱིར་རྒོལ་བསྐྱོན་མི་བརྗོད་པ་ནི་ཚར་བཅད་པའི་གནས་ཡིན་ནོ། 
།རྒོལ་བས་སྒྲུབ་པར་བྱེད་པ་རབ་ཏུ་སྦྱོར་བ་ལ། 
ཕྱོགས་ཕྱི་མ་ཁས་བླངས་པའི་ཡུལ་གང་ལ་གང་གི་ཚེ་ཕྱིར་རྒོལ་བ་སྐྱོན་མི་བརྗོད་པ་དེའི་ཚེ་ཕམ་པར་བརྗོད་པར་བྱའོ། 
།སྒྲུབ་པར་བྱེད་པའི་སྐྱོན་ཡང་མ་ཚང་བ་ཉིད་དང་། 
མ་གྲུབ་པ་དང་། 
མ་ངེས་པ་ཉིད་དང་། 
རྒོལ་བ་སྒྲུབ་པར་བྱེད་པ་ཉིད་དུ་འདོད་པའི་དོན་ལས་བཟློག་བའི་སྒྲུབ་པར་[^230K]བྱེད་པ་དང་། 
དཔེའི་[^231K]སྐྱོན་དེ་དག་མི་བརྗོད་པ་སྟེ། 
མི་སྟོན་ཅིང་[^232K]གཞན་རྣམས་ལ་གོ་བར་མི་བྱེད་པའི་ཕྱིར་རྒོལ་བ་ནི་ཕམ་པའི་རྟེན་ཡིན་ནོ། 
།དེ་ཡང་སྒྲུབ་པར་བྱེད་པ་ལ་སྐྱོན་མེད་པ་ཉིད་ཀྱི་ཕྱིར་དང་། 
སྐྱོན་དང་བཅས་པ་ཉིད་ཡིན་ན་ཡང་། 
ཕྱིར་རྒོལ་བས་སྐྱོན་མ་བསྟན་ན་ཕམ་པའི་[^233K]རྣམ་པར་གཞག་པ་རིགས་པ་[^234K]མ་ཡིན་ཏེ། 
དེ་དག་ཉིད་[^235K]ཕན་ཚུན་ནུས་པ་ཉེ་བར་འཇོམས་པ་[^236K]ལ་ལྟོས་ནས་རྒྱལ་པ་དང་ཕམ་པར་རྣམ་པར་འཇོག་པར་བྱེད་པའི་ཕྱིར་རོ། 
།སྒྲུབ་པར་བྱེད་པ་ལྟར་སྣང་བ་འབའ་ཞིག་ལས་ཀྱང་ཡོད་པ་རྟོགས་པ་མེད་པའི་ཕྱིར་རབ་ཏུ་སྟོན་པར་བྱེད་པ་མ་ཡིན་པའི་རྒྱལ་བ་ཡང་ཡོད་པ་ཉིད་མ་ཡིན་ཞིང་། 
དེ་ཁོ་ན་ཉིད་དཔྱོད་པ་ལ་ནི་ཚིག་གི་དོར་[^237K]ཐབས་ཀྱི་ཐ་སྙད་ཅུང་ཟད་ཀྱང་མེད་དོ། 
།གང་གི་ཚེ་དེ་ལྟར་ཡིན་[^238K]ཅིའི་ཕྱིར་ཕམ་པ་མ་ཡིན། 
དེ་ཁོ་ན་ཉིད་གྲུབ་པ་ལས་ཉམས་པའི་ཕྱིར་རོ་ཞེ་ན། 
མ་ཡིན་ཏེ་སུན་མ་ཕྱུང་བའི་ཕྱིར་རོ། 
།[^239K]སུན་ཕྱུང་བ་ན་དེ་བཞིན་[^240K]གྱིས་ཕམ་པ་ཡིན་ཞིང་མ་གྲུབ་པ་ཙམ་ཉིད་མ་ཡིན་ཏེ། 
ཕྱིར་རྒོལ་བ་ལ་ལྟོས་པའི་ཕྱིར་རོ། 
།སྒྲུབ་པ་ཉིད་མེད་པ་ནི། 
སྒྲུབ་པར་བྱེད་པའི་དངོས་པོ་ཉིད་མེད་པ་སྟེ། 
ཕྱིར་རྒོལ་བ་མེད་ཀྱང་ཡོད་པའི་ཕྱིར་དང་། 
ཕྱིར་རྒོལ་བས་ཀྱང་དེ་སུན་འབྱིན་པར་[^241K]ནུས་པའི་ཕྱིར་དང་། 
ཕམ་པ་མ་བྱུང་བའི་ཕྱིར་ཕམ་པ་མ་ཡིན་ནོ། 
།དེའི་ཕྱིར་སྒྲུབ་པར་བྱེད་པ་ནུས་པ་མེད་པར་བརྗོད་པ་ཡང་གཞན་གྱིས་དེ་ལྟར་གྱུར་པ་མ་བསྟན་པ་ནི་ཕམ་པ་[^242K]ཡིན་པར་བརྗོད་པར་བྱའོ། 
།གལ་ཏེ་གཡོ་སྒྱུའི་ཐ་སྙད་ཡིན་ན་ཡང་རྒྱལ་བར་འདོད་པ་རྣམས་ཀྱི་རྩོད་པ་ཡིན་ནོ་ཞེ་ནམ་ཡིན་ཏེ། 
སྐྱེ་བོ་ངན་བའི་ལོག་པར་རྟོགས་པ་ལ་བརྟེན་ནས་དམ་པ་དག་གི་བསྟན་བཅོས་ལ་མི་འཇུག་པའི་ཕྱིར་རོ། 
།གཞན་རྗེས་སུ་འཛིན་པ་ལ་འཇུག་པ་བརྫུན་སྨྲ་བ་དང་། 
དམ་པ་[^243K]དང་། 
བདག་བསྟོད་ཅིང་གཞན་ལ་སྨོད་པ་ལ་སོགས་པ་ཡང་དག་པ་མ་ཡིན་པའི་ཐ་སྙད་སྟོན་པར་མི་བྱེད་དོ། 
།གཞན་ལ་སྨོད་པའི་སྒོ་ནས་རྙེད་པ་དང་། 
བཀུར་སྟི་དང་། 
ཚིགས་སུ་བཅད་པ་དང་། 
ཉེ་བར་མཚོན་པའི་དམ་པ་དག་གི་སྤྱོད་པ་མ་ཡིན་ཏེ། 
དམ་པས་[^244K]བསྔགས་པ་རྣམས་ཀྱི་བསྟན་བཅོས་བྱེད་པའི་ཚོགས་ཀྱི་ནང་ན་འདུག་པ་དག་ལ་ནི། 
དེ་ལྟར་འཇུག་པ་དག་ལ་གནང་བ་གསོལ་པའི་སྒོ་ནས་སྲོག་ཆགས་རྣམས་ཉེ་བར་གདུང་བར་བྱེད་པ། 
དམ་པས་བསྔགས་པ་མ་ཡིན་པ་རིགས་པ་མ་ཡིན་ཞིང་། 
དམ་པ་རྣམས་ནི་རྙེད་པ་ལ་སོགས་པ་ཉེ་བར་བསགས་པའི་[^245K]ཕྱིར་རིགས་པའི་བསྟན་བཅོས་བྱེད་པར་མི་འགྱུར་རོ། 
།དེའི་ཕྱིར་རིགས་པས་བྱེད་པ་མ་ཡིན་པ་འབའ་ཞིག་རྒྱལ་བར་འདོད་པ་དག་གི་[^246K]རྩོད་པ་ཡིན་ནོ་ཞེས་བྱའོ[^247K]། 
།དམ་པ་གཞན་རྗེས་སུ་འཛིན་པས་[^248K]འཇུག་པ་དག་ནི་ལོག་པར་རྟོགས་པ་དག་གིས་ཁོང་དུ་ཆུད་པར་བྱེད་པ་ན། 
ཡང་དག་པའི་སྒྲུབ་པར་བྱེད་པ་བརྗོད་པའམ། 
ཡང་དག་པའི་སྐྱོན་བརྗོད་པའི་སྒོ་ནས། 
རིགས་པའི་རྗེས་སུ་འཇུག་པར་འགྱུར་ཏེ། 
དབང་པོའི་མངོན་སུམ་ཉིད་དུ་གོ་ལ་བྱ་བའི་ཕྱིར་རོ། 
།དེ་ལྟར་ན་དམ་པ་རིགས་པའི་རྗེས་སུ་འབྲང་བའི་རྩོད་པའོ། 
།གང་གི་ཚེ་རིགས་པས་བསྟན་པ་ན་དེ་ཁོ་ནའི་དོན་རྟོགས་པར་འདོད་ན། 
དེས་རྟོགས་ཏེ། 
དེ་རྟོགས་པ་མེད་པ་གཞན་གྱིས་ཀྱང་མི་རྟོགས་པ་མ་ཡིན་ནོ། 
།གལ་ཏེ་དེ་ཁོ་ན་ཉིད་བསྲུང་བའི་[^249K]དོན་དུ་དམ་པ་རྣམས་ཀྱང་རྒྱལ་བར་འདོད་པ་རྒྱུ་ལ་སོགས་པ་དག་གིས་ཚར་གཅད་པར་[^250K]བྱ་བ་ཡིན་ནོ་ཞེ་ན། 
མ་ཡིན་ཏེ་ཁུ་ཚུར་དང་། 
ཐལ་ལྕག་དང་། 
མཚོན་ཆས་བསྣུན་པ་དང་། 
མེ་ལ་སོགས་པ་དག་གིས་ཀྱང་ཞེས་བརྗོད་པར་བྱ་ན། 
འདི་དེ་ཁོ་ན་ཉིད་[^251K]བསྲུང་བའི་ཐབས་དམ་པ་མ་ཡིན་ཏེ། 
དམ་པ་རྣམས་ཀྱིས་སྒྲུབ་པར་[^252K]བྱེད་པ་རབ་ཏུ་སྟོན་པར་བྱེད་པ་དང་སྒྲུབ་པར་བྱེད་པ་ལྟར་སྣང་བ་སུན་འབྱིན་པར་བྱེད་པ་ནི་དེ་ཁོ་ན་ཉིད་བསྲུང་བའི་ཐབས་ཡིན་ནོ། 
།དེ་མེད་པར་བརྫུན་པ་[^253K]དང་། 
དམ་པ་དང་། 
གཞན་གདུང་བར་བྱེད་པ་བརྗོད་དུ་ཟིན་ཀྱང་། 
དེ་ཁོ་ན་ཉིད་རབ་ཏུ་གནས་པ་མེད་པའི་ཕྱིར་རོ། 
།རྣམ་པ་གཞན་དུ་མཁས་པ་དག་ལ་རིགས་པ་སྟོན་པ་དག་ནི་རབ་ཏུ་གནས་པ་ཡིན་པའི་ཕྱིར་རོ། 
།དེའི་ཕྱིར་རྒོལ་བས་གཞན་རྗེས་སུ་གཟུང་བའི་ཕྱིར། 
དེ་ཁོ་ན་ཉིད་རབ་ཏུ་སྟོན་པ་ནི་རྒྱལ་བ་ཡིན་ལ། 
ཡང་དག་པའི་སྐྱོན་བརྗོད་པའི་སྒོ་ནས་ལོག་པའི་འཇུག་པ་ལྡོག་པ་ནི་ཕྱིར་རྒོལ་བ་རྒྱལ་བ་ཡིན་ནོ། 
།ཡང་ན་སྒྲུབ་པར་བྱེད་པ་ལ་སྐྱོན་མ་ཡིན་པ་བརྗོད་པ་གང་ཡིན་པ་དེ་ཡང་། 
རྒོལ་བས་སྒྲུབ་པར་བྱེད་པ་ཉིད་དུ་འདོད་པའི་དོན་གྲུབ་པ་ལ་གནོད་པ་མེད་པའི་ཕྱིར་རོ། 
།དེ་རྗོད་པར་[^254K]བྱེད་པའི་ཕྱིར་རྒོལ་བ་ཚར་གཅད་པའི་རྟེན་ཡིན་ཏེ། 
ལོག་པའི་ལན་རྗོད་པར་བྱེད་པའི་ཕྱིར་རོ། 
།དཔེར་ན་རྒོལ་བའི་ཆོས་བསྒྲུབ་པར་བྱ་བ་ཉིད་དུ་འདོད་པ་མ་ཡིན་པ་ཡང་བསྟན་བཅོས་ཁས་བླངས་པའི་ཕྱིར་བསྒྲུབ་པར་བྱ་བ་ཡིན་ནོ་ཞེས་བྱ་བ་དེ་བཟློག་པའི་སྒོ་ནས་འགལ་བ་བརྗོད་པ་ཡིན་ནོ། 
།བདག་མེད་དོ་ཞེས་བྱ་བའི་དམ་བཅའ་བའི་ཚིག་[^255K]འགལ་བ་ཡིན་ནོ་ཞེས་བྱ་བ་དམ་བཅའ་བའི་སྐྱོན་བརྗོད་པའོ། 
།བརྩལ་[^256K]མ་ཐག་ཏུ་བྱུང་བ་ཉིད་ཀྱི་ཕྱིར་ཞེས་བྱ་བའི་གཏན་ཚིགས་ཆོས་ཅན་གྱི་བྱེ་བྲག་ཉིད་ཡིན་པའི་ཕྱིར་དམ་བཅས་པའི་སྐྱོན་གྱི་ཕྱོགས་གཅིག་ཡིན་ནོ་ཞེས་བྱ་བ་ནི་མ་གྲུབ་པ་ཉིད་རྗོད་པར་[^257K]བྱེད་པ་ལྟ་བུ་སྟེ་སྒྲུབ་བྱེད་དང་ཆོས་མཐུན་པ་ལ་སོགས་པ་ཐམས་ཅད་དུ་ལན་ལྟར་སྣང་བ་ཡིན་ནོ། 
།དེ་ལྟ་བུ་ལ་སོགས་པ་སྐྱོན་ལྟར་སྣང་བ་བརྗོད་པ་ནི་སྐྱོན་མི་བརྗོད་པའོ། 
།རྒོལ་བས་དེའི་སྐྱོན་ལྟར་སྣང་བ་བརྗོད་པ་ཉིད་དུ་རབ་ཏུ་སྟོན་པ་ནི། 
ཕྱིར་རྒོལ་བ་ཕམ་པར་བརྗོད་པར་བྱ་སྟེ། 
ཕྱོགས་སྔ་མའི་སྒྲུབ་པར་བྱེད་པ་སྐྱོན་མེད་པ་ཉིད་ལའོ། 
།སྐྱོན་དང་ལྡན་པ་ཡིན་ན་ཡང་སྒྲུབ་པར་བྱེད་པ་ལ་གཉི་ག་ལས་གཅིག་ཀྱང་རྒྱལ་བ་དང་ཕམ་པ་དག་མ་ཡིན་ཏེ། 
དེ་ཁོ་ན་ཉིད་ཁོང་དུ་ཆུད་པར་བྱེད་པ་མེད་པ་ཉིད་ཀྱི་ཕྱིར་དང་། 
སྐྱོན་བརྗོད་པ་[^258K]མེད་པ་ཉིད་ཀྱི་ཕྱིར་རོ། 
།གཉེན་པོའི་ཕྱོགས་མེད་ཅིང་རང་གི་ཕྱོགས་གྲུབ་པར་བྱས་པ་དག་ནི་རྒྱལ་བ་ཡིན་པར་འགྱུར་རོ། 
།དེའི་ཕྱིར་ཤེས་པར་འདོད་པས་རང་གི་ཕྱོགས་སྒྲུབ་པ་དང་། 
གཞན་གྱི་ཕྱོགས་སུན་དབྱུང་བར་བྱའོ། 
།རྒོལ་བས་སྐྱོན་མེད་པའི་སྒྲུབ་པར་བྱེད་པ་བརྗོད་པ་ལ། 
ཕྱིར་རྒོལ་བས་སྐྱོན་ལྟ་བུར་སྣང་བར་[^259K]བརྗོད་ན་སུན་འབྱིན་པ་ལྟར་སྣང་བ་ཉིད་བརྗོད་པའི་ཕྱིར་རྒྱལ་བ་དང་ཕམ་པ་དག་ཡིན་གྱི་རྣམ་པ་གཞན་དུ་ནི་མི་འགྱུར་རོ། 
།དངོས་པོའི་དེ་ཁོ་ན་ཉིད་བརྗོད་དུ་ཟིན་ཀྱང་གཉེན་པོའི་ཕྱོགས་ཀྱིས་སུན་དབྱུང་བའི་སྒོ་ནས་དེ་ཁོ་ན་[^260K]བསྟན་པར་མི་ནུས་པའི་ཕྱིར། 
ཕྱིར་རྒོལ་བ་ཡང་འདིར་རྒྱལ་བར་འགྱུར་བ་མ་ཡིན་ཏེ་དངོས་པོ་ལོག་པར་སྟོན་པར་བྱེད་པའི་ཕྱིར་རོ། 
།གཞན་ནི་མི་རིགས་ཕྱིར་མི་འདོད། 
།གང་དུ་འདིར་ཇི་སྐད་བཤད་པའི་ཚར་བཅད་པའི་གནས་ཀྱི་མཚན་ཉིད་མེད་པ་གང་ཡིན་པ་དེ་ནི་ཚར་བཅད་པའི་གནས་ཉིད་དུ་རིགས་པ་[^261K]མ་ཡིན་པའི་ཕྱིར། 
ཁོ་བོ་ཅག་གིས་མ་བསྟན་ཏོ་ཞེས་སྨྲས་པ་ཡིན་ནོ། 
།དེ་ལ་མི་མཐུན་པའི་དཔེའི་ཆོས་རང་གི་དཔེ་ལ་ཁས་ལེན་ན་དམ་བཅའ་བ་ལ་གནོད་པ་ཡིན་ཏེ། 
ཚར་བཅད་པའི་གནས་ཡིན་ནོ་ཞེས་བྱ་བ་[^262K]འདི་ལ་འགྲེལ་པ་བྱེད་པའི་བསམ་པ་སུན་ཕྱུང་ནས། 
རྣམ་འགྲེལ་བྱེད་པ་ལ་གནས་པའི་ཕྱོགས་ལ་སྨྲས་པ་དེ་ཉིད་བསྟན་པར་བྱའོ། 
།མི་མཐུན་པའི་དཔེའི་ཆོས་གང་ཡིན་པ་དེ་གང་གི་ཚེ་རང་གི་དཔེ་ལ་ཁས་ལེན་པར་བྱེད་པ་དེའི་ཚེ། 
ཚར་གཅད་པར་[^263K]བྱ་བ་ཡིན་པར་[^264K]བརྗོད་དོ། 
།དེ་ལ་མཐོང་བ་ཡང་དེ་ཡིན་ལ། 
།མཐར་ཡང་རྣམ་པར་གནས་པ་ཡིན་པའི་ཕྱིར་མཐོང་བའི་མཐའ་སྟེ། 
མཐོང་བའི་མཐའ་ནི་རང་གི་ཕྱོགས་སོ། 
།མི་མཐུན་པའི་དཔེ་ནི་མི་མཐུན་པའི་ཕྱོགས་ཏེ། 
མི་མཐུན་པའི་ཕྱོགས་ཀྱི་ཆོས་རང་གི་ཕྱོགས་ལ་ཁས་ལེན་པ་ཕམ་པ་སྟེ། 
དཔེར་ན་སྒྲ་མི་རྟག་སྟེ། 
དབང་པོས་གཟུང་བར་བྱ་བ་ཉིད་ཡིན་པའི་ཕྱིར་རོ་ཞེས་སྨྲས་པ་ལ་ཕྱིར་རྒོལ་བ་སྤྱིའི་སྒོ་ནས་ཕྱིར་བཟློག་པ་[^265K]ན། 
གལ་ཏེ་དེ་ཚེ་སྤྱི་དབང་པོས་གཟུང་བར་བྱ་བ་ཡིན་པས། 
སྒྲ་ཡང་རྟག་པར་འགྱུར་རོ་ཞེས་བྱ་བ་སྨྲ་བ་ནི། 
དམ་བཅའ་བ་ལ་གནོད་པ་སྟེ། 
སྔར་སྒྲ་མི་རྟག་པ་ཉིད་དུ་དམ་བཅའ་བ་བཏང་བའི་ཕྱིར་རོ། 
།འདིར་དམ་བཅས་པ་ཁས་བླངས་པ་བཏང་པའི་ཕྱིར། 
དམ་བཅས་པ་ལ་གནོད་པ་ཡིན་ན། 
རྣམ་པ་འདི་ལྟ་བུའི་སྒོ་ནས་དམ་བཅས་པ་བཏང་བ་ལས[^266K]། 
དམ་བཅའ་[^267K]ལ་གནོད་པ་བཅའ་ལ་གནོད་པ་[^268K]ཡིན་ནོ་ཞེས་བྱ་བའི་ཁྱད་པར་ངེས་པ་འདི་སུས་[^269K]བྱས། 
རྣམ་པ་གཞན་གྱི་སྒོ་ནས་ཀྱང་གཏན་ཚིགས་ཀྱི་སྐྱོན་བརྗོད་པ་ལ་སྩོགས་པ་དང་སྲིད་པ་ཉིད་དེ། 
གཉེན་པོའི་ཕྱོགས་སྒྲུབ་པར་བྱེད་པ་བརྗོད་པས་ཀྱང་རང་གི་ཕྱོགས་བཏང་བ་དང་། 
གཞན་གྱི་ཕྱོགས་ཁས་བླངས་པར་འགྱུར་རོ། 
།འདི་ཉིད་ཀྱང་དམ་བཅས་པ་ལ་གནོད་པའི་གཙོ་བོའི་རྒྱུ་མཚན་ཉིད་ཡིན་ནོ། 
།དེ་ལྟར་བསྟན་པས་དམ་བཅས་པ་ལ་གནོད་པར་བྱས་པ་ཉིད་ཡིན་ལ། 
གནོད་པ་ཡང་ཕམ་པའོ། 
།འདི་ཡང་སྤྱི་རྟག་སྟེ། 
དབང་པོས་གཟུང་བར་བྱ་བ་ཡིན་ནོ་ཞེས་བསྟན་པ་ལ། 
སྒྲ་ཡང་འགྱུར་རོ་ཞེས་བྱ་བ་འབྲེལ་པ་[^270K]ཉིད་དེ་རང་བཞིན་དུ་གནས་པ། 
རང་ཉིད་དབང་པོས་གཟུང་བར་བྱ་བ་ཉིད་ཡིན་པའི་ཕྱིར། 
སྒྲ་ནི་མི་རྟག་སྟེ། 
བུམ་པ་ལྟ་བུ་[^271K]ཞེས་སྨྲ་བ། 
གང་གིས་སྤྱི་ཉེ་བར་བསྟན་པ་ཙམ་གྱིས་སྒོ་ནས་སྒྲ་རྟག་པ་ཁོང་དུ་ཆུད་པར་བྱེད། 
སྤྱི་རྟག་པ་ཉིད་ཀྱང་དབང་པོས་གཟུང་བར་བྱ་བ་ཉིད་དེ་ནི[^272K]། 
བུམ་པ་མི་རྟག་པ་ཉིད་ལ་ཡང་མཐོང་བའི་ཕྱིར་ཐེ་ཚོམ་བསྐྱེད་པར་འགྱུར་གྱི། 
འདི་ནི་མི་མཐུན་པའི་ཕྱོགས་ཁས་བླངས་པ་མ་ཡིན་ནོ། 
།གལ་ཏེ་མི་ཤེས་པ་ཉིད་ཀྱི་ཕྱིར་ཁོང་དུ་ཆུད་པ་ཉིད་ཀྱང་ཡིན་ནོ་ཞེ་ན། 
དེ་ལྟར་ཡིན་ན་ཡང་། 
སྤྱི་བསྟན་པས་ཅི་ཞིག་བྱ། 
འདི་ལྟར་སྒྲ་རྟག་པ་ཡིན་པར་གཟུང་བར་བྱ་སྟེ་ཞེས་བརྗོད་པར་བྱ་སྟེ། 
མི་ཤེས་པའི་རྟོགས་པ་དག་ལ་ནི། 
རྣམ་པར་དཔྱོད་པ་མེད་པའི་ཕྱིར་རོ། 
།རྟག་པར་སྤྱི་ཉེ་བར་བསྟན་པའི་སྒོ་ནས། 
དེའི་ཆོས་སྒྲ་ལ་ཁོང་དུ་ཆུད་པར་བྱེད་པ་སྟེ། 
གཉེན་པོའི་ཕྱོགས་ཁས་བླངས་པར་མི་འགྱུར་རོ། 
།སྒྲ་མི་རྟག་ཅེས་བྱ་བ་བརྗོད་པ་ལ། 
སྒྲ་རྟག་གོ་ཞེས་བྱ་བ་གཉེན་པོའི་ཕྱོགས་ཀྱི་གཙོ་བོར་འགྱུར་བ་ཡིན་གྱི། 
སྤྱི་རྟག་པ་ཡིན་ནོ་ཞེས་བྱ་བ་ནི་མ་ཡིན་ནོ། 
།དེའི་ཕྱིར་དབང་པོས་གཟུང་བར་བྱ་བ་ཉིད་ནི། 
རྟག་པ་དང་མི་རྟག་པའི་ཕྱོགས་ལ་འཇུག་པས་འཁྲུལ་པའི་ཕྱིར་རོ། 
།སྒྲུབ་པར་བྱེད་པའི་ཡན་ལག་མ་ཡིན་པ་ཁས་ལེན་པ་ཚར་བཅད་པའི་གནས་ཡིན་གྱི། 
མི་མཐུན་པའི་ཕྱོགས་ཁས་ལེན་པ་ནི། 
མ་ཡིན་ཏེ། 
རྣམ་པ་འདིས་ནི་དམ་བཅས་པ་ལ་གནོད་པ་ཡིན་པའི་ཕྱིར་རོ། 
།དམ་བཅས་པའི་[^273K]དོན་བཀག་པ་ལ། 
ཆོས་རྣམ་པར་བརྟགས་ནས་དེའི་དོན་སྟོན་པ་ནི། 
དམ་བཅས་པ་གཞན་ནོ། 
།དམ་བཅས་པ་ཉིད་ཀྱི་དོན་ནི་སྒྲ་མི་རྟག་སྟེ། 
དབང་པོས་གཟུང་བར་བྱ་བ་ཡིན་པའི་ཕྱིར་ཞེས་བྱ་བའི་གཏན་ཚིགས་དེ་ཉིད་འཁྲུལ་པར་བསྟན་ནས། 
དགག་པ་བྱས་པ་ལ་ཆོས་ཀྱི་བྱེ་བྲག་རྣམ་པར་བརྟགས་ནས། 
སྤྱི་དང་བུམ་པ་དག་ནི་ཐམས་ཅད་དུ་འགྲོ་[^274K]དང་ཐམས་ཅད་དུ་འགྲོ་བ་ཉིད་མ་ཡིན་པའི་ཆོས་རྣམ་པར་བརྟགས་པའི་སྒོ་ནས་དམ་བཅས་པ་གཞན་བྱེད་དེ། 
དཔེར་ན་བུམ་པ་ཐམས་ཅད་[^275K]འགྲོ་བ་མ་ཡིན་པ་དེ་བཞིན་དུ་སྒྲ་དང་ཐམས་ཅད་དུ་[^276K]འགྲོ་བ་མ་ཡིན་པས་མི་རྟག་པ་ཞེས་པའོ། 
།དེ་ནི་དམ་བཅས་པ་གཞན་ཞེས་བྱ་བ་ཚར་བཅད་པའི་གནས་ཡིན་ཏེ། 
སྒྲུབ་པར་བྱེད་པའི་ནུས་པ་ཡོངས་སུ་མི་ཤེས་པའི་ཕྱིར་རོ། 
།དེ་ནི་དམ་བཅས་པ་སྒྲ་མི་རྟག་ཅེས་བྱ་བ་དམ་བཅས་པ་སྒྲུབ་པའི་ཕྱིར། 
སྒྲ་ནི་ཐམས་ཅད་དུ་འགྲོ་བ་མ་ཡིན་པ་ཞེས་བྱ་བ་དམ་བཅས་པ་ཕྱི་མ་[^277K]དེའི་དོན་སྟོན་པ་ཞེས་བྱ་བ་སྨྲས་པ་ཡིན་ཏེ། 
སྔར་བསྟན་པའི་བསྒྲུབ་པར་བྱ་བསྒྲུབ་པའི་དོན་གྱིས་དམ་བཅས་པ་སྟོན་པ་ནི། 
དེའི་དོན་སྟོན་པ་ཡིན་ཏེ། 
དམ་བཅས་པ་དམ་བཅའ་[^278K]གཞན་གྱི་སྒྲུབ་པར་བྱེད་པ་ནུས་པ་མ་ཡིན་པ་ནི་ཚར་བཅད་པའི་གནས་ཡིན་ནོ་ཞེ་ན། 
འདིར་ཡང་དེ་སྐད་དུ་སྨྲས་པས་དམ་བཅས་པ་གཞན། 
སྔར་དམ་བཅས་པ་སྒྲུབ་པའི་ཕྱིར་རོ། 
།བསྟན་པར་འགྱུར་བ་མ་ཡིན་གྱི། 
།འོན་ཀྱང་གཏན་ཚིགས་ཁྱད་པར་དུ་བྱེད་པ་ཡིན་ཏེ། 
དབང་པོས་གཟུང་བར་བྱ་བའི་གཏན་ཚིགས་སྤྱི་ལ་འཇུག་པས་འཁྲུལ་པར་བརྗོད་པ་ལ་ཐམས་ཅད་དུ་འགྲོ་བ་མ་ཡིན་ཏེ། 
དབང་པོས་གཟུང་བར་བྱ་བ་ཉིད་ཡིན་པའི་ཕྱིར་ཞེས་བྱ་བ་ནི་གཏན་ཚིགས་ཁྱད་པར་བྱེད་པ་ཁས་བླངས་པས་འཁྲུལ་པ་སྤངས་པ་ཡིན་གྱི། 
དམ་བཅས་པ་གཞན་ཡང་སྨྲས་པ་མ་ཡིན་ཏེ། 
ཐམས་ཅད་དུ་འགྲོ་བ་མ་ཡིན་པ་ནི་སྒྲ་ལ་གྲུབ་པའི་ཕྱིར་དང་། 
དམ་བཅའ་བ་ཡང་བསྒྲུབ་བྱ་བསྟན་པའི་ཕྱིར་རོ། 
།གང་ཡང་སྔར་དམ་བཅས་པ་བསྒྲུབ་པའི་[^279K]ཕྱིར། 
ཕྱིས་ཀྱི་དམ་བཅས་པ་སྨྲས་པ་ཡིན་ནོ་ཞེས་དམ་བཅས་པ་བསྟན་པ་དེ་ཡང་རིགས་པ་མ་ཡིན་ཏེ་[^280K]བཅས་པས་སྒྲུབ་པར་བྱེད་པའི་ཕྱིར་ཞེས་བྱ་བ་བརྗོད་པ་ཡིས། 
དམ་བཅས་པ་གཞན་དུ་འགྱུར་བ་མ་ཡིན་གྱི། 
འོན་ཀྱང་གཏན་ཚིགས་ལ་སོགས་པ་གཞན་དུ་བསྒྲུབ་པར་བྱ་བ་པའི་[^281K]ཆེད་དུ་ཁས་བླངས་པའི་ཕྱིར། 
སྒྲུབ་པར་བྱེད་པ་བསྟན་པར་འགྱུར་གྱི། 
བསྒྲུབ་པར་བྱ་བ་བསྟན་པ་ནི་མ་ཡིན་ནོ། 
།དཔེར་བརྗོད་པ་དང་ཆོས་མཐུན་པ་ཉིད་ལ་སོགས་པའི་གཏན་ཚིགས་ཀྱི་མཚན་ཉིད་ཐམས་ཅད་དུ་འགྲོ་བ་ཉིད་མ་ཡིན་པ་ལ་ཡོད་པའི་ཕྱིར་དང་། 
ཐམས་ཅད་དུ་འགྲོ་བ་མ་ཡིན་པ་གཏན་ཚིགས་ཉིད་དུ་རིགས་ཀྱི། 
དམ་བཅའ་བ་ཉིད་དུ་མ་ཡིན་ནོ། 
།ཤིན་དུ་ཡང་དམ་བཅས་པ་དམ་བཅས་པས་སྒྲུབ་པའི་ཆེད་དུ་སྨྲས་པ་ཡིན་ནོ་ཞེས་བྱ་བ་འདི་[^282K]འབྲེལ་པ་མེད་པ་ཉིད་དོ། 
།གང་གིས་སྔར་དམ་བཅས་པ་སྨྲས་ནས། 
གཏན་ཚིགས་དང་དཔེ་ལ་སོགས་པ་དག་བརྗོད་ཅེས་པ་གང་ཡིན་པ་[^283K]དེས་རྣམ་པ་འགའ་ཞིག་གིས་སྒྲུབ་པར་བྱེད་པའི་གོ་རིམས་ཤེས་པ་ཡིན་ན་ནང་གི་དབང་པོ་ཉམས་པ་མེད་པར་དམ་བཅས་པ་ཁོ་ན། 
དམ་བཅས་པ་སྒྲུབ་པར་བྱེད་པའི་ཆེད་དུ་ཁས་བླངས་པའི་སྒོ་ནས་འདིར་དམ་བཅས་པ་ཙམ་གྱིས་གྲུབ་པར་འདོད་པ་དེའི་ཕྱིར་དང་པོར་གཏན་ཚིགས་སྨྲ་བར་བྱ་བ་མ་ཡིན་ཏེ། 
དེ་ལྟ་བུའི་རྣམ་པར་འབྲེལ་པ་[^284K]ཡོངས་སུ་བགྲང་བར་མི་ནུས་པ་ཉིད་ཀྱི་ཕྱིར། 
དམ་བཅས་པ་གཞན་རྗོད་པར་བྱེད་པ་ལ་དམ་བཅས་པ་གཞན་མཚན་ཉིད་ངེས་པའི་འབྲེལ་པ་མེད་པ་ཉིད་དེ། 
ཚར་བཅད་པའི་གནས་ཡིན་ནོ་ཞེས་པ་ཡང་། 
རིགས་པ་མེད་པར་རྗོད་[^285K]བྱེད་པ་ཚར་བཅད་པའི་གནས་ཡིན་ཞེས་བྱ་བ་རྣམ་པ་དེ་ལྟ་བུའི་མཚན་ཉིད་གཅིག་བརྗོད་པར་བྱའི། 
མཁས་པའི་རྒོལ་བ་དག་ནི་དེ་ལྟ་བུའི་རྣམ་པའི་ཐ་སྙད་འགའ་ཞིག་ཀྱང་སྔར་མ་མཐོང་བ་གང་གིས་དེའི་དོན་རྩོལ་བས་བྱེད། 
བྱིས་པའི་བརྗོད་པ་ལ་བརྟེན་ནས་ཀྱང་བསྟན་བཅོས་ལ་འཇུག་པར་མི་འགྱུར་ལ། 
འཇུག་ན་ཡང་མཐར་ཐུག་པ་མེད་དེ། 
དེ་དག་ལ་མཐར་ཐུག་པ་མེད་པ་ཉིད་ཀྱི་ཕྱིར་རོ། 
།མཁས་པ་དག་གིས་ཀྱང་ཤིན་ཏུ་རྣམ་པར་དཔྱད་པ་མ་བྱས་པའི་ཕྱིར། 
མ་གྲུབ་པ་ལ་སོགས་པ་རྗོད་པར་བྱེད་པ་ཞེས་བྱ་བ་མཐོང་ཞིང་ཐ་སྙད་དུ་བྱེད་དེ་ཐ་སྙད་ཀྱང་མཐོང་བའི་ཕྱིར་དེ་འདྲ་བའི་ཕམ་པའི་རྟེན་དུ་རྣམ་པར་འཇོག་པར་བྱེད་དོ། 
།དེའི་ཕྱིར་འདིར་[^286K]རྒོལ་བའི་འདོད་པ་ལྡོག་པ་གང་གི་[^287K]ཚེ་གཞན་མ་ངེས་པ་ཉིད་དུ་བརྗོད་པར་འགྱུར་བ་དེའི་ཚེ་སྒྲུབ་པར་བྱེད་པའི་ཡན་ལག་མ་ཡིན་པ་མ་ངེས་པ་རྗོད་པར་[^288K]བྱེད་པའི་ཕྱིར་རྒོལ་བ་ཚར་བཅད་པའི་གནས་ཡིན་ནོ། 
།གལ་ཏེ་ཕྱིར་རྒོལ་བས་སྤྱི་ཡོད་པ་དང་། 
དབང་པོས་གཟུང་བར་[^289K]བྱ་བ་ཡིན་པ་དང་། 
རྟག་པར་ཚད་མས་[^290K]སྒྲུབ་པར་ནུས་ན་འགྱུར་རོ། 
།ཚད་མ་མ་ཡིན་པའི་བསྟན་བཅོས་ལ་བརྟེན་ནས་ཁས་ལེན་པའི་དོན་དེ་དག་ཚད་མས་མ་བསྟན་པ། 
ཡང་དག་པའི་སྐྱོན་བརྗོད་པ་མེད་པས་འགའ་ཞིག་ཕམ་པ་མ་ཡིན་ཏེ། 
ཁས་བླངས་པ་ཙམ་གྱིས་དངོས་པོ་གྲུབ་པ་ཡང་མེད་པའི་ཕྱིར་དང་། 
ཕྱིར་རྒོལ་བའི་སྐྱོན་མ་བསྟན་པ་ཉིད་ཀྱི་ཕྱིར་རོ། 
།ཚད་མས་མ་བསྒྲུབས་པའི་[^291K]སྒྲུབ་པར་བྱེད་པ་རྗོད་པ་ལས་རྒྱལ་བར་ཡང་མི་འགྱུར་རོ། 
།རྒོལ་བའི་འདོད་པའི་དོན་མ་ལོག་ན་ཡང་སྐྱོན་འགའ་ཡང་མེད་དོ[^292K]། 
ཁྱད་པར་བརྗོད་པའི་སྒོ་ནས་གཏན་ཚིགས་ནུས་པ་ཉེ་བར་མ་བསྒྲུབས་པའི་ཕྱིར་རོ། 
།[^293K]དམ་བཅའ་བ་དང་གཏན་ཚིགས་འགལ་བ་ནི། 
དམ་བཅའ་བ་དང་འགལ་བ་སྟེ། 
དཔེར་ན་ཡོན་ཏན་ལས་མ་རྟོགས་པའི་རྫས་ཞེས་བྱ་བ་ནི་དམ་བཅའ་བའོ། 
།གཟུགས་ལ་སོགས་པ་ལས་དོན་མི་དམིགས་པའི་ཕྱིར་རོ་ཞེས་བྱ་བ་ནི་གཏན་ཚིགས་ཡིན་ཏེ། 
དེ་ནི་འདིར་དམ་བཅའ་བ་དང་གཏན་ཚིགས་དག་ཏུ་འགལ་བའོ། 
།དེ་ཉིད་ཀྱིས་ནི་དམ་བཅས་པ་དང་འགལ་བ་ཡང་བསྟན་ཏེ། 
གང་ལ་དམ་བཅའ་བ་རང་གི་ཚིག་དང་འགལ་བར་འགྱུར་བ་ནི་དཔེར་ན་དགེ་སྦྱོང་མ་སྦྲུམ་མའམ། 
བདག་མེད་དོ་ཞེས་བྱ་བ་ལྟ་བུའོ། 
།གཏན་ཚིགས་ལ་འགལ་བ་ཡང་། 
གང་ལ་དམ་བཅས་པ་[^294K]གཏན་ཚིགས་ལ་གནོད་པ་ནི་དཔེར་ན་ཐམས་ཅད་ཐ་དད་པ་ཡིན་ཏེ། 
ཚོགས་པ་ལ་དངོས་པོའི་སྒྲ་སྦྱོར་བའི་ཕྱིར་རོ་ཞེས་བྱ་བ་ལྟ་བུའོ། 
།དེ་དག་གིས་ནི་དམ་བཅའ་བ་དང་དཔེའི་འགལ་བ་དང་། 
གཏན་ཚིགས་དང་དཔེ་ལ་སོགས་པའི་འགལ་བ་དང་། 
ཚད་མའི་འགལ་བ་དམ་བཅའ་བ་དང་གཏན་ཚིགས་དག་ལ་ཡང་བརྗོད་པར་བྱའོ། 
།གཞན་གྱི་ཕྱོགས་ལ་བ་ལང་ཉིད་ལ་སྩོགས་པ་རང་ལ་གྲུབ་པའི་སྒོ་ནས་མ་ངེས་པར་བསྟན་པའི་ཕྱིར་འགལ་བ་སྟེ། 
གཞན་གྱི་ཕྱོགས་ལ་རང་ལ་གྲུབ་པའི་བ་ལང་ཉིད་ལ་སོགས་པས་[^295K]འཁྲུལ་པར་བརྗོད་པ་གང་ཡིན་པ་དེ་ནི་[^296K]འགལ་བ་ཡིན་པར་རིག་པར་བྱའོ། །རང་གི་
[340a.7]ཕྱོགས་ལ་ལྟོས་པ་མེད་པ་ཡང་སྟེ[^297K]གང་རང་གི་ཕྱོགས་ལ་ལྟོས་པ་མེད་པར་ཡང་གཏན་ཚིགས་སྦྱོར་བ་སྟེ། 
སྒྲ་མི་རྟག་སྟེ་དབང་པོས་གཟུང་བར་བྱ་བ་ཉིད་ཡིན་པའི་ཕྱིར་རོ་ཞེས་བྱ་བ་ལ། 
དེའི་རང་ལ་གྲུབ་པ་བ་ལང་ཉིད་ལ་སོགས་པ་མི་རྟག་པ་དང་འགལ་བའི་ཕྱིར་འགལ་བ་ཡིན་ཞིང་གཉི་གའི་ཕྱོགས་ཀྱིས་ཁས་བླངས་པ་ཡིན་ན་ནི་མ་ངེས་པ་ཡིན་ཏེ། 
གང་གཉི་གའི་ཕྱོགས་ཀྱིས་[^298K]ཁས་བླངས་པའི་དངོས་པོ་ཡིན་པ་དེའི་ཕྱིར་མ་ངེས་པར་བརྗོད་དོ། 
།འདིར་ཡང་དམ་བཅས་པ་ལ་སྒྲུབ་པར་བྱེད་པའི་ཚིག་སྦྱོར་བ་བཀག་པའི་[^299K]ཕྱིར་རོ། 
།དེ་རྟེན་ནམ་དེས་བྱས་པའི་གཏན་ཚིགས་དང་དཔེ་དག་ལ་འགལ་བ་མེད་པས་དམ་བཅའ་བ་དང་གཏན་ཚིགས་དག་འགལ་བ་ཞེས་བྱ་བའི་ཚར་བཅད་པའི་གནས་ཅུང་ཟད་ཀྱང་ཡོད་པ་མ་ཡིན་ནོ། 
།གལ་ཏེ་དེ་ལྟར་ནི་འགྱུར་བ་[^300K]སྦྱོར་བ་མེད་དུ་ཟིན་ཀྱང་[^301K]གོ་བར་བྱ་བ་ཡིན་ན་[^302K]དམ་བཅའ་བ་དང་། 
གཏན་ཚིགས་དང་འགལ་བར་འགྱུར་ཏེ། 
དཔེར་ན་གཟུགས་ལ་སོགས་པ་དག་ལས་དོན་གཞན་རྫས་མ་དམིགས་པ་གང་ཡིན་པ་དེ་ནི། 
ཡོན་ཏན་ལས་ཐ་དད་པ་གཟུགས་ལ་སོགས་པ་དག་ལས་དོན་གཞན་རྫས་མ་[^303K]དམིགས་སོ་ཞེས་བསྟན་ཟིན་ཀྱང་བསྒྲུབ་པར་བྱ་བ་དང་སྒྲུབ་པར་བྱེད་པ་དག་འགལ་བ་ཉིད་དུ་ཁོང་དུ་ཆུད་པར་འགྱུར་ཏེ། 
དེ་ལས་དོན་གཞན་མི་དམིགས་པ་དང་། 
དེ་ཐ་དད་པ་ཡིན་ནོ་ཞེས་བྱ་བར་ཇི་ལྟར་འགྱུར་ཞེ་ན། 
བདེན་མོད་ཀྱི་གལ་ཏེ་གཏན་ཚིགས་ཀྱི་[^304K]བསྒྲུབ་པར་བྱ་བའི་ཆོས་ལས་བཟློག་པ་སྒྲུབ་པར་བྱེད་པ་ན་འགལ་བར་འགྱུར་ཏེ། 
འདི་ལྟར་དམིགས་པའི་རིགས་བྱར་གྱུར་པ་ཉིད་ཀྱིས། 
རྫས་ཡོད་པ་ཉིད་ཁས་བླངས་པ་གཟུགས་ལ་སོགས་པའི་སྣང་བ་ལས་ཐ་དད་པ་རང་གི་སྣང་བ་མི་དམིགས་པ་དེ་ནི། 
དེ་ལས་ཐ་དད་པ་ཡོད་པ་མ་ཡིན་ཏེ། 
ཐ་དད་པ་འདོད་པ་ལས་བཟློག་པ་[^305K]སྒྲུབ་པར་བྱེད་པའི་ཕྱིར་དང་། 
འགལ་བའི་གཏན་ཚིགས་སུ་ཁོ་བོ་ཅག་གིས་སྨྲས་པ་ཉིད་ཀྱི་ཕྱིར། 
འདི་ལྟར་དམ་བཅའ་བ་[^306K]དང་། 
གཏན་ཚིགས་ཀྱི་འགལ་བ་དེ་ལྟ་བུ་འདོད་ན། 
འདི་ཚར་བཅད་པའི་གནས་སུ་འགྱུར་རོ། 
།ཡང་ན་དམིགས་པའི་རིག་བྱར་གྱུར་པ་མི་[^307K]འདོད་པ་དེའི་ཚེ། 
དམ་བཅའ་[^308K]དང་གཏན་ཚིགས་འགལ་བ་ཅུང་ཟད་ཀྱང་ཡོད་པ་མ་ཡིན་ཏེ། 
ཐ་དད་པ་དག་ཀྱང་དངོས་པོ་འགའ་ཞིག་ལས་བསྐལ་བ་དག་ཐ་དད་པས་མི་དམིགས་པ་ཡང་ཐ་དད་པའི་དངོས་པོ་ཉིད་ཀྱི་ཕྱིར་རོ། 
།གང་དེ་སྐད་དུ་དམ་བཅའ་བ་རང་གི་ཚིག་དང་འགལ་བ་ཡང་འདི་ཉིད་དམ་བཅའ་བ་དང་འགལ་བ་ཡིན་ནོ་ཞེས་བསྟན་པ། 
དེ་ལ་འདི་ཉིད་ཚར་བཅད་པའི་རྟེན་དུ་གྱུར་པ་ཡིན་ཏེ་སྒྲུབ་པའི་ཡན་ལག་མ་ཡིན་པ་དམ་བཅའ་སྒྲུབ་པར་བྱེད་པའི་ཚིག་གི་སྦྱོར་བའོ། 
།འགལ་བ་མེད་དེ་དེའི་རྟེན་ཉིད་ཡིན་པའི་ཕྱིར་རོ། 
།གལ་ཏེ་དེ་[^309K]དམ་བཅའ་[^310K]ལ་མ་ལྟོས་པར་ཡང་འགལ་བ་ཡིན་ན་རྟེན་དུ་ཡང་འགྱུར་རོ། 
།དམ་བཅའ་བའི་རྟེན་ཉིད་གང་ཡིན་པ་དེ་ཡང་། 
སྦྱོར་བ་བྱས་པ་དེ་ཉིད་ཀྱིས་ཕམ་པ་སྐྱེས་ཏེ། 
སྐབས་སུ་བབ་པ་ཉེ་བར་བསྡུ་བའི་མཐའ་ཡིན་པའི་ཕྱིར་རོ། 
།[^311K]འགལ་བ་བརྗོད་པ་དོན་མེད་པ་ཅན་ཉིད་ཡིན་ཏེ། 
ཕམ་པ་ལ་ཕམ་པ་མེད་པའི་ཕྱིར་ཐལ་བར་བྱས་པ་རབ་ཏུ་སྦྱོར་བ་བཞིན་ནོ། 
།གང་དུ་གང་ཞིག་རྣམ་པར་དཔྱད་པའི་ཞར་ལ་བསྒྲུབ་པར་བྱ་བ་གཅིག་ལ་གཏན་ཚིགས་མང་པོ་བརྗོད་པ་དག་ནི། 
རྣམ་པར་རྟོག་པའི་སྒོ་ནས་དེ་བསྒྲུབ་པར་བྱ་བ་སྒྲུབ་པའི་ཆེད་དུ་འཇུག་པའི་ཕྱིར་ནུས་པ་ཡིན་ཏེ། 
རྣམ་པ་གཞན་དུ་ན་གཉིས་པོ་དོན་མེད་པའི་ཕྱིར་རོ[^312K]། 
།གལ་ཏེ་དེ་ལ་ཡང་སྦྱོར་བ་གཅིག་མེད་པར་[^313K]གཞན་དུ་ཡང་མི་འགྱུར་བ་དེའི་ཚེ། 
གཉིས་པ་སྒྲུབ་པར་བྱེད་པ་འགའ་ཞིག་ཀྱང་ཡོད་པ་མ་ཡིན་ཏེ། 
ཁོང་དུ་མ་ཆུད་པ་བསྟན་པ་མེད་པའི་ཕྱིར་རོ། 
།དེའི་ཕྱིར་དམ་བཅའ་བ་དང་རང་གི་ཚིག་དང་འགལ་བ་ཞེས་བྱ་བའི་ཚར་བཅད་པའི་གནས་འགའ་ཡང་ཡོད་པ་མ་ཡིན་ནོ། 
།བདག་མེད་དོ་ཞེས་བྱ་བ་དེ་ལ་ཡང་འགལ་བ་ཡོད་པ་མ་ཡིན་ཏེ། 
མེད་དོ་ཞེས་བྱ་བའི་བདག་གི་སྒྲའི་དོན་དངོས་པོ་ཉེ་བར་ལེན་པ་ཉིད་བཀག་པའི་ཕྱིར་རོ། 
།སྒྲའི་དོན་འགེགས་ན་ནི་འགལ་བར་འགྱུར་ན། 
རང་གི་མཚན་ཉིད་སྒྲའི་དོན་ཡང་མ་ཡིན་ནོ། 
།གང་ཡང་དམ་བཅས་པས་གཏན་ཚིགས་ལ་གནོད་པའི་ཕྱིར་གཏན་ཚིགས་དང་འགལ་བར་སྟོན་ཏེ། 
དཔེར་ན་ཐམས་ཅད་ཐ་དད་པ་ཡིན་ཏེ། 
ཚོགས་པ་ལ་དངོས་པོའི་སྒྲ་རབ་ཏུ་སྦྱོར་བའི་ཕྱིར་རོ་ཞེས་བྱ་བ་ལྟ་བུ་[^314K]འདི་ལ་དམ་བཅའ་བའི་སྦྱོར་བ་ཡང་མེད་ཅིང་གཏན་ཚིགས་ཅི་ཡང་མེད་ན་ཅི་ཡིས་[^315K]འགལ་བར་འགྱུར། 
འོན་ཀྱང་བསྟན་པའི་དོན་ཉེ་བར་བཤད་པའི་སྒོ་ནས་ཉེ་བར་བསྡུ་བའི་ཚིག་ནི་དེ་ཡིན་ཏེ། 
གཏན་ཚིགས་གཞན་དག་ཉིད་ཀྱིས་སྒྲ་ནི་ཁྱད་པར་ཅན་གཅིག་པར་[^316K]རྗོད་པར་བྱེད་པ་མ་ཡིན་པ་དང་། 
སྣ་ཚོགས་པའི་དོན་གྱི་སྤྱི་བརྗོད་པར་ཡང་བསྟན་པས། 
སྒྲའི་དོན་ཐམས་ཅད་སྣ་ཚོགས་པའི་ངོ་བོ་ཉིད་ཀྱིས་དངོས་པོ་གཅིག་གི་རང་བཞིན་མེད་པར་བསྟན་ནས་འགའ་ཞིག་ལ་བརྟེན་ནས་ཐམས་ཅད་ཐ་དད་པ་ཡིན་ནོ་[^317K]ཞེས་སྨྲས་སོ། 
།དེ་དག་གིས་ནི་འགལ་བ་བསལ་བའོ། 
།གཞན་ཡང་དཔེ་ཉེ་བར་སྟོན་པ་ཡང་ཡིན་ཏེ། 
དཔེར་ན་སྒྲ་ནི་མི་རྟག་སྟེ། 
བྱས་པ་དག་ནི་མི་རྟག་པའི་ཕྱིར་རོ་ཞེས་བྱ་བ་ལྟ་བུའོ། 
།དོན་འགའ་ཞིག་ལ་ལོག་པར་རྟོགས་པ་ལ་དོན་སྣ་ཚོགས་པའི་སྤྱི་རབ་ཏུ་གྲགས་པའི་སྒྲ་སྦྱོར་བ་ཉེ་བར་བསྟན་ནས། 
ལོག་པར་རྟོགས་པའི་གནས་བསྟན་ནས་སྤྱིར་ཐམས་ཅད་ཐ་དད་པ་ཡིན་ནོ་ཞེས་བྱ་བ་མཇུག་སྡུད་པར་བྱེད་དོ། 
།གལ་ཏེ་དཔེའི་སྦྱོར་བ་སྤྱིའི་ཕྱིར་[^318K]དྲང་པོ་ཁོ་ནར་དེའི་སྦྱོར་བའི་གོ་རིམས་བཞིན་དུ་མི་སྦྱོར་བ་དང་། 
ལོག་པར་རྟོགས་པའི་ཡུལ་ཡང་མི་སྟོན་ཞེས་ན། 
མ་ཡིན་ཏེ་བསྡུས་ནས་བསྟན་པའི་ཕྱིར་དང་། 
སྒྲུབ་པར་བྱེད་པའི་ཚིག་ཉིད་མ་ཡིན་པའི་ཡང་ཕྱིར་རོ། 
།དེ་ཉིད་ཀྱི་ཕྱིར་དམ་བཅའ་བས་གཏན་ཚིགས་ལ་[^319K]གནོད་པ་མེད་པ་དང་། 
གཅིག་ཉིད་ནི་ཅུང་ཟད་ཀྱང་མེད་དོ་ཞེས་འགའ་ཞིག་སྨྲ་བ་ན། 
དེ་བསྡུས་པའི་རང་བཞིན་གྱི་ཚོགས་པ་གཅིག་མི་འདོད་ན། 
གང་གིས་ན་འགལ་བར་འགྱུར། 
གང་ཡང་དྲུག་གིས་ཅིག་ཅར་སྦྱར་བ་ལ་སྩོགས་པས་[^320K]རྡུལ་ཕྲ་རབ་ཐ་དད་སྨྲ་བ་ཡིན་ཏེ། 
དེའི་གཅིག་ཚོགས་པའི་རང་བཞིན་དུ་བསྒྲུབ་པར་[^321K]འདོད་པ་མ་ཡིན་གྱི། 
འོན་ཀྱང་དངོས་པོའི་རང་བཞིན་མེད་པ་ཉིད་ལ་གཅིག་དང་དུ་མ་དགག་པའི་ཕྱིར་རོ། 
།དེའི་ཕྱིར་དེ་ཡང་དེའི་ཚོགས་པ་འདོད་པ་མ་ཡིན་ཞིང་། 
དེ་ལ་སྒྲ་ཡང་མ་ཡིན་པའི་ཕྱིར་འགལ་བ་མེད་དོ། 
།འདི་སྔར་གྱི་དམ་བཅའ་དང་གཏན་ཚིགས་འགལ་བ་ལས་ཐ་དད་པ་མེད་ན་གང་གིས་ཐ་དད་པར་བརྗོད། 
གལ་ཏེ་དེར་ནི་གཏན་ཚིགས་དང་། 
དམ་བཅའ་བ་ལ་གནོད་པ་ཡིན་ནོ། 
།འདིར་དམ་བཅའ་བ་དང་གཏན་ཚིགས་ལ་ཡིན་པས་ཐ་དད་པ་ཡོད་དོ་ཞེ་ན། 
དོན་ལ་འགལ་བ་ཡོད་ན་ནི་གཏན་ཚིགས་དང་། 
དམ་བཅའ་བ་དག་གནོད་བྱེད་ཀྱི་དངོས་པོར་འགྱུར་ན། 
དོན་འགལ་བ་དེ་ཡང་གཉིས་[^322K]ལ་བརྟེན་པའི་ཕྱིར་རོ། 
།གཉི་ག་ལ་ཡང་ཕན་ཚུན་གནོད་བྱེད་ཡིན་ཏེ། 
དོན་གཅིག་ཡོད་ན་དོན་གཞན་མེད་པའི་ཕྱིར་རོ། 
།དེ་ལ་གཏན་ཚིགས་དང་དམ་བཅའ་བ་དག་གིས་འགལ་བའི་དཔེ་བརྗོད་པ། 
ལྷན་ཅིག་གམ་ཐ་དད་པ་དག་ལ་དོན་ཐ་དད་པ་ནི་ཅུང་ཟད་མེད་དོ། 
།གཞན་ཡང་འདི་ལ་འགལ་བ་དང་མི་འགལ་བ་སེམས་པ་ཡོད་པ་མ་ཡིན་ཏེ། 
གཏན་ཚིགས་ཀྱི་སྦྱོར་བ་ཡོད་ན་[^323K]རྟེན་ཐ་དད་པ་ཉིད་ཀྱི་ཕྱིར། 
མ་གྲུབ་པ་ཞེས་བྱ་བ་གཏན་ཚིགས་མ་གྲུབ་པ་ཉིད་ནི་འདིར་ཚར་བཅད་པའི་གནས་ཡིན་ནོ། 
།དེ་ངེས་པར་བརྗོད་པར་འགྱུར་བ་ཉིད་དེའི་ཆོས་གཞན་གྱིས་ཆོས་དེ་ཉིད་རྟོགས་པར་བསྟན་པས་[^324K]ཕམ་པ་འདྲེན་པར་བྱེད་དོ། 
།ཕམ་པ་དེ་ལ་དེའི་དོན་དང་འགལ་བའི་དཔྱོད་པ་ཅུང་ཞིག་ཀྱང་[^325K]ཡོད་པ་མ་ཡིན་ནོ། 
།གཞན་ཡང་ཐམས་ཅད་དུ་དམ་བཅའ་བ་དང་། 
གཏན་ཚིགས་ཀྱི་འགལ་བ་འདིར་འགྱུར་ན། 
གཏན་ཚིགས་ཀྱི་སྐྱོན་གྱི་[^326K]རིགས་རྣམ་པ་གཉིས་པོ་འགལ་བ་ཉིད་དང་མ་གྲུབ་པ་དེ་ལས་མི་འདའོ། 
།ཆོས་ཅན་ལ་ཡོད་པའི་གཏན་ཚིགས་འགལ་བ་གྲུབ་པ་དེས། 
བསྒྲུབ་པར་བྱ་བའི་ཆོས་བཟློག་པ་ཡིན་ཏེ། 
དམ་[^327K]བཅའ་བའི་དོན་དང་འགལ་བའི་ཕྱིར་བསྒྲུབ་པ་[^328K]ཉིད་ཀྱང་ཆོས་ཅན་ལ་དམ་བཅའ་བའི་དོན་གྲུབ་ན་གཅིག་དེ་ལ་[^329K]འགལ་བའི་རང་བཞིན་དག་མི་སྲིད་པའི་ཕྱིར་རོ། 
།རྣམ་པ་གཞན་ལྟར་ན་ནི་འགལ་བ་ཡོད་པ་མ་ཡིན་ནོ། 
།གལ་ཏེ་ཆོས་ཅན་[^330K]རང་བཞིན་མ་གྲུབ་པ་ལ་གཏན་ཚིགས་དང་དམ་བཅས་པ་[^331K]བརྗོད་པ་དག་ལ་འགལ་བ་ཡོད་པ་ཡིན་ནོ་ཞེ་ན།ཆོས་ཅན་ལ་ཚད་མ་དང་འབྲེལ་བ་མེད་ན་ཡང་། 
གཉི་ག་ཐེ་ཚོམ་དུ་གྱུར་པ་དེ་ལྟར་ན་ཡང་། 
ཆོས་ཅན་ལ་གཏན་ཚིགས་ཡོད་པར་ཐེ་ཚོམ་ཟ་བའི་མ་གྲུབ་པ་ཉིད་ཀྱང་[^332K]གཏན་ཚིགས་ཀྱི་སྐྱོན་མ་[^333K]ཡིན་ནོ། 
།མ་གྲུབ་པ་དང་འགལ་བ་དག་ལས་གཞན་དམ་བཅས་པ་[^334K]གཏན་ཚིགས་འགལ་བ་ཞེས་བྱ་བའི་ཕམ་པའི་རྒྱུ་ཡོད་པ་མ་ཡིན་ནོ། 
།མ་གྲུབ་པ་དང་འགལ་བ་ནི[^335K]། 
གཏན་ཚིགས་ལྟར་སྡང་བར་[^336K]བརྗོད་པ་ཉིད་དུ་བསྟན་པའི་ཕྱིར། 
དམ་བཅས་པ་[^337K]དང་གཏན་ཚིགས་ཀྱི་འགལ་བ་ཐ་དད་དུ་བརྗོད་པར་མི་བྱའོ། 
།གལ་ཏེ་འགལ་བ་གཉི་ག་ལ་བརྟེན་པ་[^338K]ཡིན་པ་དེའི་ཕྱིར། 
སྨྲ་བར་འདོད་པས་ཅིག་ཤོས་སྟོན་པར་འདོད་པ་ཡིན་ཞེ་ན། 
དམ་བཅའ་བ་དང་གཏན་ཚིགས་འགལ་བ་ཞེས་བྱ་བ། 
དམ་བཅའ་བ་དང་གཏན་ཚིགས་ལ་བརྟེན་པ་གཉི་ག་ལ་ཡང་བརྟེན་པར་འགྱུར་བ་དེ་ནི་བདེན་ཏེ། 
དེ་ལ་གང་གི་ཚེ་[^339K]གཏན་ཚིགས་འགལ་བ་ཞེས་བྱའོ། 
།དེ་བས་ན་དམ་བཅའ་བ་དང་འགལ་བ་དང་གཏན་ཚིགས་འགལ་བ་ཡིན་ནོ་ཞེས་བྱ་བའི་སྐྱོན་མེད་པར་བརྗོད་པར་བྱའོ། 
།དེ་ལ་གཏན་ཚིགས་[^340K]དཔེ་ནི། 
སྒྲ་རྟག་སྟེ་སྐྱེ་བའི་ཆོས་ཅན་ཡིན་པའི་ཕྱིར་རོ་ཞེས་བྱ་བ་དང་། 
དམ་བཅའ་བ་དང་འགལ་བ་ནི་བདག་མེད་ཅེས་བྱ་བ་དང་། 
དམ་བཅའ་བ་དང་གཏན་ཚིགས་ཕན་ཚུན་འགལ་བའི་དཔེ་ནི། 
ཡོན་ཏན་ལས་ཐ་དད་པ་ཞེས་བྱ་བ་ལ་སོགས་པ་དང་། 
དམ་བཅས་པ་གཏན་ཚིགས་ལ་འགལ་བའི་དཔེ་ནི་དངོས་པོ་གཅིག་ཡོད་པ་མ་ཡིན་ནོ་ཞེས་བྱ་བ་ལ་སོགས་པ་ལྟ་བུའོ་ཞེ་ན། 
མ་ཡིན་ཏེ། 
ཇི་སྐད་དུ་སྔར་བཤད་པའི་གཏན་ཚིགས་ལ་ལྟོས་པའི་འགལ་བ་ནི། 
ཐམས་ཅད་ལ་གཏན་ཚིགས་ལྟར་སྣང་བ་ལས་མ་འདས་པའི་ཕྱིར་རོ། 
།ལྟོས་པ་མེད་པ་རང་ཉིད་འབའ་ཞིག་དམ་བཅའ་བ་དང་འགལ་བར་འདོད་པ་ལ། 
དམ་བཅའ་བས་གཏན་ཚིགས་འགལ་བ་ཞེས་བྱ་བ་གཏན་ཚིགས་སྨོས་པ་དང་འབྲེལ་བ་མེད་ཅིང་། 
སྐྱེ་བའི་ཆོས་ཅན་ཡིན་པའི་ཕྱིར་རྟག་པའོ་ཞེས་བྱ་བ་འདི་ལ་ཡང་གཏན་ཚིགས་འགལ་བར་རིགས་པ་མ་ཡིན་ཏེ། 
དམ་བཅས་པས་གཏན་ཚིགས་ལ་གནོད་པ་ནི། 
གཏན་ཚིགས་འགལ་བ་ཡིན་པ་[^341K]ཡིན་ན། 
འདིར་ནི་གཏན་ཚིགས་ཀྱི་དམ་བཅའ་བ་ལ་གནོད་པའི་ཕྱིར། 
དམ་བཅའ་བ་དང་འགལ་བར་མི་རིགས་སོ། 
།གཉིས་ཀ་ལ་བརྟེན་པའི་འགལ་བ་ཡང་། 
གནོད་པར་བྱ་བ་ལ་ལྟོས་ནས། 
འགལ་བར་གཞག་པའི་ཕྱིར་རོ། 
།ཇི་སྐད་དུ་བཤད་པ་དེ་དག་གིས་ཀྱང་བཞད་གེད་པ་[^342K]རི་མོ་འདྲི་བའི་ཚུལ་དུ་དམ་བཅའ་བ་དང་དཔེ་འགལ་བ་ལ་སོགས་པ་ཡང་བརྗོད་པར་བྱའོ། 
།དེ་ལ་ཡང་ཕྱོགས་སུ་བྱས་པའི་ཆོས་བཟློག་པ་དང་ལྡན་པས་དཔེ་ལ་འགལ་བར་འགྱུར་ན། 
འགལ་བའི་དཔེ་ལ། 
ཕྱོགས་ཀྱི་ཆོས་ཡོད་ཅིང་གཞན་དང་ཐུན་མོང་དུ་མ་གྱུར་པ་རབ་ཏུ་བསྒྲུབས་པ་དེའི་ཚེ་འགལ་བའི་གཏན་ཚིགས་ལྟར་སྣང་བ་ཡིན་ནོ། 
།རབ་ཏུ་མ་བསྒྲུབས་པ་[^343K]ཉིད་ཐུན་མོང་དུ་འཇུག་པའི་ངེས་པའམ། 
འཇུག་པ་མེད་ན་ཐུན་མོང་དང་ཐུན་མོང་མ་ཡིན་པའི་མ་ངེས་པའོ། 
།གལ་ཏེ་འགལ་བའི་དཔེ་ལ་མི་འཇུག་ཅིང་ལྡོག་པ་ལ་[^344K]འཇུག་པའི་གཏན་ཚིགས་ལ། 
གཏན་ཚིགས་ཀྱི་སྐྱོན་ཅུང་ཟད་ཀྱང་མེད་ཅིང་དམ་བཅའ་བ་དང་དཔེའི་འགལ་བ་ཅུང་ཟད་ཡོད་པ་ཡིན་ནོ་ཞེ་ན། 
མ་ཡིན་ཏེ། 
[^345K]དེ་ཡང་ཐེ་ཚོམ་ཟ་བའི་གཏན་ཚིགས་ཉིད་ལྡོག་པ་མེད་པའི་ཕྱིར་རོ། 
།དཔེ་དང་འགལ་བའི་དམ་བཅའ་བ་དང་[^346K]མཐུན་པའི་སྐྱོན་ཡིན་གྱི། 
ཆོས་མི་མཐུན་པའི་ནི་མ་ཡིན་ཏེ། 
མངོན་པར་འདོད་པ་ཉིད་ཡིན་པའི་ཕྱིར་རོ། 
།ཆོས་མཐུན་པ་ཉིད་ཅན་གྱི་དཔེ་ལ་ཕྱིན་ཅི་ལོག་པའི་ཆོས་དང་ལྡན་པ་ནི། 
དངོས་པོ་ལ་བསྒྲུབ་པར་བྱ་བ་ལ་འཁྲུལ་བ་མ་ཡིན་པ་དང་། 
གཏན་ཚིགས་འཁྲུལ་བ་མེད་པའི་ཆོས་ཉིད་སྟོན་པར་མི་ནུས་པའི་ཕྱིར། 
གཏན་ཚིགས་འབྲེལ་པ་མ་བསྟན་པ་ལས་ངེས་པ་མ་ཡིན་ཏེ། 
དེ་བས་ན། 
དམ་བཅའ་བ་དང་དཔེའི་འགལ་བ་ཡང་། 
གཏན་ཚིགས་ལྟར་སྣང་བ་ལས་འདས་བ་མ་ཡིན་ནོ། 
།གལ་ཏེ་རྣམ་པ་[^347K]གཉི་ག་ལྟར་ན་ཡང་སྐྱོན་ཡོད་པ་ཡིན་ནོ་ཞེ་ན། 
མ་ཡིན་ཏེ། 
ཁྱད་པར་དུ་བསྒྲུབ་པའི་[^348K]ཡན་ལག་གི་གོ་རིམས་[^349K]ཀྱི་ངེས་པའི་རྒོལ་བ་ནི་གཏན་ཚིགས་ཀྱི་སྐྱོན་སྔར་ཆགས་པའི་སྒོ་ནས་ཕམ་པ་ནི་སྐྱོན་གཞན་ལ་ལྟོས་པ་མེད་པའི་ཕྱིར་རོ། 
།དཔེ་དང་ཆོས་མཐུན་པ་ཉིད་གཏན་ཚིགས་ཀྱི་མཚན་ཉིད་ཡིན་ལ། 
འགལ་བ་དཔེ་ལ་ཡོད་པ་མ་ཡིན་པས། 
སྔར་བསྟན་པའི་གཏན་ཚིགས་ཀྱི་སྐྱོན་གྱིས་ཕམ་པ་ཡིན་པའི་ཕྱིར། 
ཕྱིས་དཔེ་ལ་ལྟོས་པའི་འགལ་བ་དཔྱོད་པ་རིགས་པ་མ་ཡིན་ནོ། 
།གཏན་ཚིགས་ཀྱང་དཔེ་དང་འགལ་བ། 
གལ་ཏེ་ཐུན་མོང་མ་ཡིན་པ་ནི་གཉི་ག་ལ་[^350K]མི་འཇུག་པ་དང་འགལ་བ་ཉིད་ཀྱང་། 
གལ་ཏེ་ཆོས་མི་མཐུན་པ་ལ་འཇུག་ནའོ། 
།གཏན་ཚིགས་ཚད་མ་དང་འགལ་བ་ནི། 
དཔེར་ན་མི་སྲེག་པར་བྱེད་པ་མ་ཡིན་ཏེ། 
གྲང་པའི་ཕྱིར་རོ་ཞེས་བྱ་བ་མ་གྲུབ་པའི་གཏན་ཚིགས་ལྟར་སྣང་བའོ། 
།དམ་བཅའ་བ་དང་ཚད་མ་འགལ་བ་ནི། 
རང་གི་ཚིག་གི་སྒོ་ནས་བཤད་པ་ཡིན་ནོ། 
།སྒྲུབ་པར་བྱེད་པ་དེ་དག་ཐམས་ཅད་གཏན་ཚིགས་ལྟར་སྣང་བ་དག་གི་ནང་དུ་འདུས་པའི་ཕྱིར་རོ། 
།གཏན་ཚིགས་ལྟར་སྣང་བའི་ཚིག་ཉིད་ཀྱི་སྒོ་ནས་བསྟན་ཏོ། 
།གང་ཡང་རྒོལ་བའི་ལན་གཞན་གྱི་ཕྱོགས་ལ། 
བ་ལང་ཉིད་ལ་སོགས་པ་རང་ལ་གྲུབ་པའི་སྒོ་ནས་མ་ངེས་པ་དེ་ནི། 
འབྲེལ་ཡོད་པ་ཉིད་མ་ཡིན་ཏེ། 
གང་གི་ཚེ་བ་ལང་ཉིད་ལ་སོགས་པ་རང་ལ་གྲུབ་པའི་སྒོ་ནས་གཞན་ལ་འཁྲུལ་བར་སྒྲུབ་པར་འདོད་པར་འགྱུར་ན། 
[^351K]དེ་རང་གི་ཕྱོགས་དང་འགལ་བར་མི་འདོད་པའི་ཕྱིར། 
འགལ་བར་རིགས་པ་མ་ཡིན་ནོ། 
།གང་གི་ཕྱིར་དེ་རང་ཉིད་ཁས་ལེན་པའི་བ་ལང་ཉིད་ལ་གཏན་ཚིགས་འཇུག་པའི་ཕྱིར། 
ཐེ་ཚོམ་དུ་གྱུར་པའི་བདག་ཉིད་ཀྱིས་རྟོགས་པ་མེད་པ་དེ་ལྟར་སྟོན་པར་བྱེད་དོ། 
།གཏན་ཚིགས་དེ་ཡང་། 
བ་ལང་ཉིད་ལ་སོགས་པ་ཡོད་པའམ། 
མེད་པ་གང་ཡང་རུང་བ་སྒྲུབ་པར་བྱེད་པའི་ནུས་པ་རབ་ཏུ་མ་བསྒྲུབས་པ་ནི[^352K]། 
ཐེ་ཚོམ་གྱི་རྒྱུ་ཉིད་ཡིན་པ་དེའི་ཕྱིར། 
མ་ངེས་པ་ཉིད་ཡིན་ལ། 
ནུས་པ་རབ་ཏུ་བསྒྲུབས་[^353K]ན་ནི། 
།བ་ལང་ཉིད་ལ་གཏན་ཚིགས་རབ་ཏུ་མི་འཇུག་པས་ཐེ་ཚོམ་མེད་པ་ཉིད་ཡིན་ཏེ། 
ཐེ་ཚོམ་རྣམ་པ་ཐམས་ཅད་དུ་བསལ་བའི་སྒོ་ནས་བསྒྲུབས་པའི་[^354K]ཕྱིར་རོ། 
།དེ་དག་གིས་[^355K]རང་གི་ཕྱོགས་ལ་མི་ལྟོས་པའི་གཏན་ཚིགས་ཀྱི་སྦྱོར་བ་ནི་མ་ངེས་པ་ཉིད་དུ་བཤད་པ་ཡིན་ནོ། 
།དེ་ཡང་རང་[^356K]མངོན་པར་འདོད་པ། 
རྟག་པ་བ་ལང་ཉིད་ལ་འཇུག་པའི་གཏན་ཚིགས་མི་རྟག་པ་ཉིད་དུ་བརྗོད་པ་ན། 
སྒྲུབ་པར་བྱེད་པའི་ཡན་ལག་བསྒྲུབས་པ་[^357K]མེད་པས། 
གཏན་ཚིགས་ཐེ་ཚོམ་ཟ་བ་ཉིད་སྨྲས་པ་ཡིན་ནོ། 
།གང་ཡང་གཉི་གའི་ཕྱོགས་ཁས་ལེན་པའི་སྒོ་ནས་དངོས་པོ་ལ་མ་ངེས་པ་བརྗོད་པར་[^358K]བྱེད་པ་ཡིན་ནོ་ཞེས་བསྟན་པ། 
དེ་ལ་ཡང་གདོན་མི་ཟ་བར་གཏན་ཚིགས་ལ་ཐེ་ཚོམ་ཟ་བའི་སྒོ་ནས་མ་ངེས་པ་བརྗོད་པར་བྱའོ། 
།དེ་མ་བསྒྲུབས་པ་[^359K]ཡིན་ན་གཞན་ལ་[^360K]མཚུངས་པའི་ཕྱིར་གཉི་ག་ལ་གྲུབ་པ་དང་གང་ཡང་རུང་བ་ལ། 
མ་ངེས་པ་ཉིད་ཡིན་པར་ཁྱད་པར་མེད་དེ། 
གང་ཡང་དཔེ་ལྟར་སྣང་བ་ནི་གཏན་ཚིགས་ལྟར་སྣང་བ་སྔོན་དུ་འགྲོ་བ་ཅན་ཉིད་ཡིན་པའི་ཕྱིར། 
དེ་བརྗོད་པ་ཉིད་ཀྱིས་བསྟན་པའི་ཕྱིར། 
ལོགས་ཤིག་ཏུ་ཚར་བཅད་པའི་གནས་སུ་མ་བརྗོད་དོ་ཞེས་བསྟན་པ། 
དེ་ཡང་ཡན་ལག་གཞན་སྨྲ་བས་རིགས་པ་མ་ཡིན་ལ། 
གང་ཡང་གཏན་ཚིགས་ལས་དཔེ་ཡན་ལག་ལོགས་ཤིག་ཏུ་སྨྲ་བ་དེ་ནི་[^361K]གཏན་ཚིགས་ལྟར་སྣང་བར་བསྟན་པས། 
དཔེ་ལྟར་སྣང་བ་བསྟན་པར་རིགས་པ་མ་ཡིན་ཏེ། 
དེའི་ཚིག་གི་སྒོ་ནས་ཁོང་དུ་ཆུད་པར་བྱ་བ་དེ་བས་སྒྲུབ་པར་བྱེད་པ་གཞན་མེད་པར་ཐལ་བར་འགྱུར་རོ། 
།[^362K]དཔེ་ལྟར་སྣང་བ་དག 
།གཏན་ཚིགས་ལྟར་སྣང་བ་དག་གི་ནང་དུ་འདུས་ན། 
དཔེ་ཡང་གཏན་ཚིགས་ཀྱི་ནང་དུ་འདུས་པར་[^363K]འགྱུར་རོ། 
།དེ་ལྟར་ན་ཡང་དཔེ་ལོགས་ཤིག་ཏུ་སྒྲུབ་པར་བྱེད་པའི་ཡན་ལག་ཏུ་མི་འགྱུར་ཏེ། 
ལོགས་ཤིག་ཏུ་འཇུག་པ་མེད་པའི་ཕྱིར་རོ། 
།དཔེས་བསྒྲུབ་པར་བྱ་བའི་དོན་གྱི་གང་ཡིན་པ་དེ་ནི་གཏན་ཚིགས་ཀྱི་ནང་དུ་འདུས་པའི་ཕྱིར་གཏན་ཚིགས་བསྒྲུབས་པས[^364K]། 
དཔེ་ལོགས་ཤིག་ཏུ་བསྒྲུབས་པ་[^365K]ནི་མེད་དོ། 
།གཞན་ཡང་རྒོལ་བ་ཕྱོགས་སྔ་མ་གཏན་ཚིགས་ལྟར་སྣང་བ་འབྲེལ་པ་མེད་པ་[^366K]ཚར་བཅད་པའི་གནས་སུ་རིགས་པ་ནི་ཅུང་ཟད་ཀྱང་ཡོད་པ་མ་ཡིན་པའི་ཕྱིར། 
གཏན་ཚིགས་ལྟར་སྣང་བ་དེ་དང་འབྲེལ་པ་ཐམས་ཅད་ཚིག་གི་སྒོ་ནས་བསྟན་པས་ལོགས་ཤིག་ཏུ་བཤད་པར་བྱ་བ་མ་ཡིན་ནོ། 
།དོན་གཞན་གོ་བར་བྱེད་པ་ལ་སོགས་པ་[^367K]གཏན་ཚིགས་ལ་ནུས་པ་མེད་པ་ཉིད་ཡོད་པའི་ཕྱིར་རོ། 
།འགའ་ཞིག་གཏན་ཚིགས་ལ་ནུས་པ་ཉིད་ཀྱང[^368K]། 
བསྒྲུབ་པར་བྱ་བ་ལ་དོན་གཞན་ཁོང་དུ་ཆུད་པ་རྩོམ་པར་[^369K]མི་བྱེད་དེ། 
ནུས་པ་མེད་པའི་ལོག་པའི་འཇུག་པ་ཡིན་པའི་ཕྱིར་རོ། 
།ཕྱོགས་དགག་པ་ལ་དམ་བཅའ་བའི་དོན་སེལ་བ་ནི། 
དམ་བཅའ་བའི་དོན་སེལ་བ་སྟེ། 
གང་གི་དམ་བཅའ་བའི་དོན་ནི་སྒྲ་མི་རྟག་པ་སྟེ། 
དབང་པོས་གཟུང་བར་བྱ་བ་ཉིད་ཡིན་པའི་ཕྱིར་ཞེས་བྱ་བ། 
སྤྱི་ལ་འཇུག་པས་འཁྲུལ་པར་བསྟན་པས་དགག་པ་བྱ་བ་[^370K]ལ། 
སུ་ཞིག་འདི་ལྟར་མི་རྟག་པར་སྨྲ་ཞེས་ནས། 
ཡོངས་སུ་དོར་བར་བྱེད་པ་དེའི་དམ་བཅའ་བ་བསལ་བ་དེ་ནི་ཚར་གཅད་པའི་[^371K]གནས་མ་[^372K]ཡིན་ནོ། 
།འདིར་ཡང་གང་གི་ཚེ་གཏན་ཚིགས་འཁྲུལ་པ་བརྗོད་པས་ཀྱང་མཐུན་པའི་ཕྱོགས་ཡོངས་སུ་བཏང་བ་[^373K]མ་ཡིན་ནམ། 
ཅིའི་ཕྱིར་ཚར་བཅད་པའི་གནས་མ་ཡིན། 
གལ་ཏེ་གཏན་ཚིགས་ལྟར་སྣང་བ་བརྗོད་པས་ཚར་བཅད་པའི་གནས་ཡིན་ནོ་ཞེ་ན། 
འདིར་ད་[^374K]ནི་དམ་བཅའ་བ་བསལ་བའི་ལན་ལ་ལྟོས་པས་ཅི་ཞིག་བྱ། 
དེའི་དེ་ཉིད་ཐོག་མར་ཚར་བཅད་པའི་གནས་ཡིན་པའི་ཕྱིར། 
གཞན་ཡོངས་སུ་བགྲང་[^375K]མི་ནུས་ཤིང་། 
རྨོངས་པ་རབ་ཏུ་སྨྲ་བའི་བྱེད་པ་ཉེ་བར་འདོད་པ་དག་གིས་ཅི་དེ་ལྟ་བུ་བྱེད་པ་ནི་ཤིན་ཏུ་ཐལ་བར་འགྱུར་ཏེ། 
ཕྱོགས་བཀག་པ་ལ་མི་སྨྲ་བར་གྱུར་[^376K]ན། 
མི་སྨྲ་བ་ཞེས་བྱ་བ་ཚར་བཅད་པའི་གནས་དང་། 
བྲོས་པར་གྱུར་པ་ལ། 
རབ་ཏུ་བྲོས་པ་ཞེས་བྱ་བའི་ཚར་གཅད་པའི་[^377K]གནས་སུ་འགྱུར་རོ་ཞེས་བྱ་བ་དེ་ལྟ་བུ་ལ་སོགས་པ་ཡང་བརྗོད་པར་འགྱུར་ཏེ། 
དེའི་ཕྱིར་འདི་ཡང་འབྲེལ་པ་མེད་པའོ། 
།གཏན་ཚིགས་ཁྱད་པར་མེད་པ་བཀག་པ་བསྟན་ནས། 
ཁྱད་པར་འདོད་པ་ཉིད་ནི་གཏན་ཚིགས་གཞན་ཡིན་ཏེ། 
དཔེར་ན་གསལ་བ་འདི་དག་ནི་རང་བཞིན་གཅིག་པ་[^378K]ཡིན་ལ། 
ཚད་ཡོད་པའི་ཕྱིར་ཏེ། 
འདི་ལྟ་བུའི་འཁྲུལ་བ་སུན་དབྱུང་བ་ལ་[^379K]གནས་པས་སྨྲས་པ། 
རང་བཞིན་གཅིག་དང་འབྲེལ་བའི་ཡོངས་སུ་གྱུར་པའི་ཚད་མཐོང་བའི་ཕྱིར་རོ། 
།འཇི་བའི་རང་བཞིན་ཅན་གྱི་ཁམ་ཕོར་ལ་སོགས་པ་དག་ལ་[^380K]ཚད་མཐོང་བའི་ཕྱིར[^381K]། 
བདེ་[^382K]དང་སྡུག་བསྔལ་དང་། 
མ་རིག་པ་དང་འབྲེལ་བའི་རང་བཞིན་གཅིག་དང་འབྲེལ་པ་ཡོངས་སུ་འགྱུར་བའི་ཚད་ཡོད་པའི་ཕྱིར་རོ། 
།གསལ་བ་འདི་དག་ཐམས་ཅད་[^383K]དང་ལྡན་པ་འཛིན་པར་འགྱུར་རོ། 
།དེའི་རང་བཞིན་སྣ་ཚོགས་པ་དེ་[^384K]རང་བཞིན་གཅིག་དག་ལ་ཚད་མཐོང་བའི་བྱ་བས། 
རང་བཞིན་གཅིག་དང་འབྲེལ་པ་ཡོངས་སུ་གྱུར་པའི་ཚད་མཐོང་བའི་ཕྱིར་རོ། 
།འཁྲུལ་པ་དེ་ལྟ་བུ་སུན་ཕྱུང་ནས། 
དེའི་རང་བཞིན་[^385K]གྱི་ངོ་བོ་དང་འབྲེལ་བ་མེད་པའི་རང་བཞིན་གཅིག་ཡིན་ཞེས་སྨྲས་ལ། 
དེ་འདིར་ཁྱད་པར་མེད་པར་བསྟན་ནས། 
གཏན་ཚིགས་དགག་པ་ལ་ཁྱད་པར་སྨྲ་ན་ནི། 
།[^386K]ཡོད་ན་ཡང་གཏན་ཚིགས་སྔ་མ་སྒྲུབ་པར་བྱེད་པ་ཉིད་ཡིན་པའི་ཕྱིར། 
ཚར་བཅད་པའི་གནས་ཡིན་ནོ་ཞེ་ན། 
འདི་ལ་ཡང་གཏན་ཚིགས་སྔ་མ་ཉིད་མ་ངེས་པར་བརྗོད་པའི་ཕྱིར། 
སུན་ཕྱུང་བའི་རྒོལ་བ་ལ་གཏན་ཚིགས་གཞན་དཔྱོད་པའི་ཉེ་བར་སྦྱོར་བས་ཅི་ཞིག་བྱ། 
འདི་ལྟར་རྒོལ་བ་སྔར་སྒྲུབ་པར་བྱེད་པ་གཏན་ཚིགས་མ་ངེས་པ་ཉིད་དུ་བསྟན་པ། 
ལན་གྱི་སྐབས་འབྱེད་པ་དེ་ཉིད་ཀྱིས་སུན་བྱུང་བར་འགྱུར་ལ། 
འོན་ཏེ་སྐབས་མི་འབྱེད་དེ་གཏན་ཚིགས་གཞན་རྗོད་པར་བྱེད་ན་ཡང་ཚར་གཅད་པའི་འོས་[^387K]ཡིན་ཏེ། 
རྫོགས་པ་མེད་པའི་ཕྱིར་རོ། 
།[^388K]རྣལ་མའི་དོན་ལས་འབྲེལ་བ་མེད་པའི་དོན་གཞན་ཡིན་ཏེ། 
ཇི་སྐད་དུ་བཤད་པའི་མཚན་ཉིད་ཀྱི་ཕྱོགས་དང་གཉེན་པོ་ཡོངས་སུ་གཟུང་ཞིང་གཏན་ཚིགས་ཀྱིས་བསྒྲུབ་བྱ་སྒྲུབ་པར་བྱེད་ན་ཡང་སླར་[^389K]སྨྲ་བ་ནི་སྒྲ་རྟག་སྟེ་རེག་པར་བྱ་བ་མ་ཡིན་པའི་ཕྱིར་རོ་ཞེས་བྱ་བ་ནི་གཏན་ཚིགས་སོ། 
།གཏན་ཚིགས་ཞེས་བྱ་བ་ཡང་སྐད་ཀྱི་བྱིངས་ལ་ཧོ་[^390K]ནོ་སྟེ་ཏུའོ་རྐྱེན་བྱ་བའི་[^391K]མཐའ་ཅན་གྱི་ཚིག་ནི་མིང་དང་། 
ཨཱ་ཁྱཱ་ཏ་[^392K]དང་ཉེ་བར་བསྒྱུར་བ་དང་། 
ནི་བ་ཏ་ཞེས་བྱ་བ་སྐབས་མ་ཡིན་པའི་[^393K]མིང་ལ་སྩོགས་པ་འདི། 
དོན་གཞན་ཞེས་བྱ་བ་ཚར་བཅད་པའི་གནས་ཡིན་ནོ་ཞེས་བྱ་བ་ནི་ཁས་བླངས་པའི་དོན་འབྲེལ་བ་མེད་པ་ཉིད་ཀྱི་ཕྱིར་ཕྱོགས་སྔ་མ་དང་། 
ཕྱི་མའི་རྒོལ་བ་ཚར་གཅད་པའི་གནས་ཡིན་ནོ་ཞེས་བྱ་བ་དེ་རིགས་པ་ཡིན་ཏེ། 
སྐྱོན་སྟོན་པར་བྱེད་པ་གཉུག་མ་བོར་ནས་སྒྲུབ་པར་བྱེད་པའི་ཡན་ལག་བརྗོད་པ་མེད་པའི་ཕྱིར་དང་། 
སྐྱོན་བརྗོད་པ་མེད་པའི་ཕྱིར་རོ། 
།སྒྲུབ་པ་སྨྲ་བས་སྒྲུབ་པ་བཀོད་པ་སྟེ། 
བསྒྲུབ་པར་བྱ་བ་ཡིན་པ་ལ་དེ་མ་བྱས་པར་གཞན་ཞར་ལ་འོངས་པའམ། 
ཞར་ལ་འོངས་པ་མ་ཡིན་པས། 
དེ་མེད་ན་མེད་པ་མ་ཡིན་པ་ཅན་རྗོད་པར་བྱེད་པ་ནི་ཕམ་པའི་གནས་སོ། 
།རྒོལ་བ་ཕྱི་མའི་སྐྱོན་བརྗོད་པ་ཙམ་ལས་གཞན་ཉེ་བར་བརྗོད་པ་ཡང་ངོ་། 
།ཡི་གེའི་གོ་རིམས་སྟོན་པ་དང་འདྲ་བར་དོན་མེད་པ་ཡིན་ཏེ། 
དཔེར་ན་སྒྲ་རྟག་སྟེ། 
ཛ་བ་ག་ཌ་ད་ཉིད་ཀྱི་ཕྱིར་རོ། 
།ཛྷ་བྷ་གྷཌྷ་དྷ། 
ལྟ་བུའོ་ཞེས་བྱ་བ་སྒྲུབ་པར་བྱེད་པ་མ་བསྟན་པའི་ཕྱིར། 
ཚར་གཅད་པར་བྱ་བ་ཡིན་ནོ[^394K]། 
།འབྲེལ་བ་མེད་པ་ཉིད་དེ་འདི་ཡང་ཡི་གེའི་གོ་རིམས་[^395K]བསྟན་པ་ཉིད་འདོད་པའི་དོན་གྲུབ་པ་ལ་དོན་མེད་པ་ཉིད་མ་ཡིན་ཏེ། 
གང་ལ་སྒྲུབ་པར་བྱེད་པའི་ཡན་ལག་མ་ཡིན་པ་བརྗོད་པ་དེ་ཉིད་ཀྱང་དོན་མེད་པ་ཡིན་ཏེ། 
བསྒྲུབ་བྱ་སྒྲུབ་པ་ལ་ཉེ་བར་སྦྱོར་བ་བརྗོད་པར་བྱ་བ་དོན་མེད་པའི་ཕྱིར་དང་། 
དགོས་པ་མེད་པའི་ཕྱིར་དང་། 
ཁྱད་པར་གྱི་རྣམ་པ་ཁས་ལེན་པ་ནི་འབྲེལ་པ་མེད་པ་ཡིན་ནོ། 
།གལ་ཏེ་འདྲ་བ་ཁས་བླངས་པའི་ཕྱིར་སྐྱོན་ཡོད་པ་མ་ཡིན་ནོ་ཞེ་ན། 
ཡི་གེའི་གོ་རིམས་[^396K]བསྟན་པ་དང་འདྲ་བ་འདིར་ཁས་བླངས་པས་དེ་གཞན་ལས་ཀྱང་མེད་པ་འཛིན་པའི་ཕྱིར་སྐྱོན་མེད་དོ་ཞེས་བྱ་བ་དེ་ལྟར་ནི་འགྱུར་ཏེ། 
དོ་ན་གཞན་ལ་སོགས་པ་ཚར་གཅད་པར་[^397K]བྱ་བའི་གནས་སུ་མ་བརྗོད་པར་ཐལ་བར་འགྱུར་བ་ཡིན་པས་དེ་ལྟར་ནི་ལོགས་ཤིག་ཏུ་བརྗོད་པར་བྱ་བ་མ་ཡིན་ཏེ། 
དོན་མེད་པ་ཉིད་དུ་བརྗོད་པའི་ཕྱིར་རོ། 
།གལ་ཏེ་བསྒྲུབ་པར་བྱ་བ་སྒྲུབ་པ་ལ། 
འདི་[^398K]དོན་མེད་པ་ཅན་མ་ཡིན་ཏེ། 
གང་ལ་དོན་ཅུང་ཟད་མེད་པ་དེ་ཉིད་དོན་མེད་པར་འདོད་པ་ཡིན་ནོ་ཞེ་ན། 
གང་རྒོལ་བ་མ་ཡིན་པ་འགའ་[^399K]དོན་མེད་པར་བརྗོད་པ་ཅིའི་ཕྱིར་ཚར་གཅད་པར་བྱ་བ་མ་ཡིན་ཏེ། 
ཚར་གཅད་པའི་རྒྱུ་མཚན་དུ་བྱེ་བྲག་མེད་པའི་ཕྱིར་རོ། 
།གལ་ཏེ་དེ་ནི་མ་ཡིན་ཏེ། 
འདིར་གནས་སྐབས་མ་ཡིན་པའི་ཕྱིར་རོ་[^400K]ཞེ་ན། 
འདི་དོན་མེད་པར་སྨྲ་བ་གང་ཡིན་པ་དེ་དེ་ཉིད་ཀྱིས་[^401K]ཚར་གཅད་པར་བྱ་བ་ཡིན་ནོ་ཞེས་བྱ་བ་ཐོབ་པར་འགྱུར་རོ། 
།སྒྲུབ་པའི་ཡན་ལག་མི་བརྗོད་པའི་རྒོལ་བ་ཐམས་ཅད་ཅེས་བྱ་བ་དེ་དང་མཚུངས་པའི་ཕྱིར་དོན་མེད་པར་སྣ་བ་ཐམས་ཅད་ཚར་བཅད་པའི་གནས་ཡིན་ནོ། 
།ཡི་གེའི་གོ་རིམས་བསྟན་པ་ཐམས་ཅད་དུ་དོན་མེད་པ་ཉིད་མ་ཡིན[^402K]། 
རྣམ་པ་འགའ་ཞིག་ལ་ཡང་དོན་དང་ལྡན་པ་ཉིད་ཀྱི་ཕྱིར་རོ། 
།དེའི་ཕྱིར་འདིར་འདི་ཉིད་ཀྱི་དོན་མེད་པའི་ངང་ཚར་གཅད་པའི་གནས་ཡིན་ནོ། 
།གཞན་ཡང་ཡི་གེའི་གོ་རིམས་[^403K]བསྟན་པ་ཚར་གཅད་པའི་གནས་ཡིན་ནོ། 
།ཡི་གེ་[^404K]ཞེས་བྱ་བ་འདི་ཤིན་ཏུ་མྱུར་བར་[^405K]རྗོད་པར་བྱེད་དེ། 
མཁུར་ཚོས་ལ་རྡེག་པ་[^406K]དང་། 
མཆན་ཁུང་འཚིར་བ་ཞེས་བྱ་བ་དེ་ལྟ་བུ་ལ་སོགས་པ་དག་ཀྱང་བརྗོད་པར་བྱ་བ་ཡིན་པའི་[^407K]ཕྱིར་རོ། 
།[^408K]ཚོགས་དང་ཕྱིར་རྒོལ་བ་དག་ལ་[^409K]ལན་གསུམ་བརྗོད་ཀྱང་། 
མི་ཤེས་པ་ཉིད་ནི་དོན་མི་ཤེས་པ་ཉིད་དེ། 
ཚོགས་དང་ཕྱིར་རྒོལ་བ་ལ་ལན་གསུམ་བརྗོད་ན། 
རྣམ་པར་མི་ཤེས་ཏེ་དྲི་མ་ཅན་གྱི་ཤབ་ཤིབ་ཀྱི་སྒྲ་སྦྱོར་བ། 
རྟོགས་པ་མ་ཡིན་པ། 
ཤིན་ཏུ་མྱུར་དུ་བརྗོད་པ་ཞེས་བྱ་བ་[^410K]དེ་ལྟ་བུ་ལ་སོགས་པའི་རྒྱུས་ངག་[^411K]སྦྱོར་བ་གང་ཡིན་པ་དེའི་དོན་མི་ཤེས་པའི་ཕྱིར་ནུས་པ་མེད་པ་སྒྲུབ་པའི་[^412K]ཕྱིར། 
རབ་ཏུ་སྦྱོར་བ་ནི་ཚར་གཅད་པའི་གནས་ཡིན་ནོ་ཞེས་བྱ་བ་འདི་ལ། 
འདི་ནི་དོན་མེད་པ་ཉིད་ལས་ཐ་དད་པ་མེད་དེ་གང་གི་ཚེ་དེའི་རྣལ་མ་[^413K]དང་འབྲེལ་པའི་གོ་བར་བྱེད་པ་ཉིད་སྨྲ་བར་འགྱུར་གྱི། 
འདི་ལ་ནུས་པ་མེད་པ་ནི་མ་ཡིན་ནོ། 
།དེ་ལ་ཚོགས་བ་ལ་སོགས་པ་བླུན་པོ་དག་གིས་ཁོང་དུ་ཆུད་པ་མེད་པའི་ཕྱིར་མཁས་པ་ཚར་གཅད་པའི་འོས་མ་ཡིན་ནོ། 
།གལ་ཏེ་ཚོགས་པའི་ཤེས་རབ་ཡོངས་སུ་ཆོད་པ་མེད་པར་སྨྲ་བའི་ཕྱིར་ཚར་གཅད་པར་བྱ་བ་ཉིད་ཡིན་ནོ་ཞེ་ན། 
རྒོལ་བས་རིགས་པ་བསྟན་པས་བླུན་པོ་མི་ཤེས་པ་ལ་ཅིའི་ཕྱིར། 
ཕྱིར་རྒོལ་བ་ཚར་གཅོད་པར་མི་བྱེད། 
བླུན་པོས་[^414K]ཚོགས་ལ་སོགས་པས་མི་ཤེས་པའི་[^415K]ཕྱིར་དང་། 
རྒོལ་བས་བསྟན་པར་མི་ནུས་པའི་ཕྱིར་རྒྱལ་བར་འགྱུར་བ་མ་ཡིན་གྱི། 
ཚར་གཅད་པར་འོས་པ་ནི་མ་ཡིན་ནོ། 
།འབྲེལ་བ་མེད་པར་[^416K]དོན་བརྗོད་པ་ནི། 
དོན་མེད་པ་ཉིད་ཡིན་པའི་ཕྱིར། 
དོན་མི་ཤེས་པ་ཉིད་ཅེས་བྱ་བ་ལོགས་ཤིག་ཏུ་ཚར་གཅད་པའི་གནས་མ་ཡིན་ནོ། 
།སྔ་ཕྱི་འབྲེལ་པ་མེད་པའི་ཕྱིར་འབྲེལ་པ་མེད་པ་ནི་དོན་དང་བྲལ་བ་ཡིན་ཏེ། 
གང་ལ་ཚིག་དང་ངག་དུ་མ་སྔ་ཕྱི་འབྲེལ་བ་ཡོད་པ་མ་ཡིན་པའི་ཕྱིར། 
འབྲེལ་པ་མེད་པའི་དོན་ཉིད་དུ་གཟུང་བར་[^417K]བྱ་སྟེ། 
དེ་ནི་ཚོགས་པའི་དོན་དང་བྲལ་བའི་ཕྱིར་དོན་དང་འབྲེལ་བ་[^418K]སྟེ། 
སེའུ་བཅུ་ཞེས་བྱ་བ་ལ་སོགས་པའི་དག་ལྟ་བུའོ། 
།འདི་ནི་ཡི་གེ་མ་འབྲེལ་པ་དོན་མེད་པ་དག་ལས་ལོགས་ཤིག་ཏུ་བསྟན་ཏེ། 
ཚིག་དག་ལ་འབྲེལ་པ་མེད་པའི་ཕྱིར་རོ། 
།དེ་ལྟར་ན་ནི་འབྲེལ་པ་མེད་པའི་ངག་ཀྱང་ལོགས་ཤིག་ཏུ་བརྗོད་པར་འགྱུར་བ་མ་ཡིན་ནམ། 
གཉི་ག་བསྡུས་པའི་ཕྱིར་དོན་དང་བྲལ་བ་ཉིད་ནི་མ་ཡིན་ཏེ། 
དོན་མེད་པ་ཡང་བསྡུས་པར་ཐལ་བར་འགྱུར་བའི་ཕྱིར་རོ། 
།དེ་ལྟ་བུའི་རྣམ་པའི་ཁྱད་པར་ལ་བརྟེན་པའི་ཕྱིར། 
ལོགས་ཤིག་ཏུ་ཚར་གཅད་པའི་གནས་ཀྱི་མཚན་ཉིད་དུ་བསྟན་ན། 
ཤིན་ཏུ་ཐལ་བར་འགྱུར་བ་ཡང་བསྟན་པ་ཡིན་ནོ། 
།གང་དུ་བསྡུས་པ་བསྟན་པ་ལ་སྐྱོན་ནམ། 
རབ་ཏུ་དབྱེ་བ་ལ་ཡོན་ཏན་གཞན་མ་མཐོང་བའི་ཕྱིར། 
གང་དེ་ནི་ཅི་ཡང་མ་ཡིན་ནོ། 
།ཡན་ལག་གོ་བཟློག་པས་བརྗོད་ན་དུས་ལ་མ་བབ་པ་ཡིན་ཏེ། 
དམ་བཅའ་བ་ལ་སོགས་པ་དག་གི་[^419K]མཚན་ཉིད་ཇི་ལྟ་བ་བཞིན་དུ་དོན་གྱི་དབང་གིས་རིམ་པ་ཡིན་ལ། 
དེ་ལ་ཡན་ལག་གོ་བཟློག་པའི་སྒོ་ནས་བརྗོད་པ་ཚར་གཅད་པའི་གནས་ཡིན་ནོ། 
།གལ་ཏེ་དེ་ནི་མ་ཡིན་ཏེ། 
དེ་ལྟ་བུས་ཀྱང་གྲུབ་པའི་ཕྱིར་རོ་ཞེ་ན། 
མ་ཡིན་ཏེ་སྒྲའི་སྦྱོར་བ་དང་བྲལ་བར་མཚུངས་པ་ཉིད་ཀྱི་ཕྱིར་རོ། 
།དཔེར་ན་བ་ལང་ཞེས་བྱ་བའི་ཚིག་འདིའི་དོན་ལ། 
གོ་ནི་[^420K]ཞེས་བྱ་བའི་ཚིག་[^421K]རབ་ཏུ་སྦྱོར་བར་བྱེད་པ་ན། 
ནོག་ལ་སོགས་པ་དང་ལྡན་པའི་དོན་སྟོན་པར་བྱེད་པའི་ཕྱིར། 
སྒྲ་རྗེས་སུ་འཆད་པ་དོན་མེད་པ་མ་ཡིན་ཏེ། 
ཚིག་འདིས་བ་ལང་གི་སྒྲ་ཉིད་ཁོང་དུ་ཆུད་པར་འགྱུར་ཞིང་། 
བ་ལང་གི་སྒྲ་ལས་ནོག་ལ་སོགས་པ་དང་ལྡན་པའི་དོན་ཡང་ཡང[^422K]། 
དེ་བཞིན་དུ་དམ་པ་[^423K]ལ་སོགས་པའི་ཡན་ལག་བཟློག་པས་གོ་རིམས་[^424K]དང་། 
གོ་རིམས་[^425K]ལས་དོན་ཁོང་དུ་ཆུད་པར་འགྱུར་རོ། 
།དེ་ལྟར་ཡང་འཇིག་རྟེན་ན་དང་པོ་ལས་དང་། 
དེ་ནས་དབྱུག་པ་ལ་སོགས་པའི་བྱེད་པ་ཉེ་བར་སྟོན་པ་ལྟ་བུའོ་ཞེ་ན། 
སྒྲའི་སྦྱོར་བ་དང་བྲལ་བ་མཚུངས་པ་ཉིད་ཀྱི་ཕྱིར་ཞེས་བྱ་བ་[^426K]དང་། 
དེ་ནི་སྨྱོན་པས་སྨྱོན་པ་ལ་བསྟོད་པའོ། 
།གལ་ཏེ་གོ་ནིའི་སྒྲ་ལས། 
ནོག་ལ་སོགས་པ་དང་ལྡན་པའི་དོན་ཁོང་དུ་ཆུད་ན། 
སྒྲ་རྗེས་སུ་སྦྱོར་བའི་རྩོལ་བ་ལས་དོན་མཐོང་བ་མེད་དོ། 
།གོ་ནིའི་[^427K]སྒྲ་དོན་བསྟན་པར་མི་ནུས་པ་ཉིད་ཀྱི་ཕྱིར། 
སྟོན་པར་བྱེད་པ་པོ་བསྟན་པར་བྱ་བའི་དོན་དུ་བཤད་པ་ཡིན་ནོ་ཞེ་ན། 
གོ་ནིའི་[^428K]སྒྲ་ལས་ཀྱང་འཇིག་རྟེན་པ་ཁོང་དུ་ཆུད་པ་མཐོང་བ་མ་ཡིན་ནམ། 
མཐོང་བ་བདེན་ཏེ། 
དངོས་སུ་ནི་མ་ཡིན་ནོ[^429K]དེ་བསྟན་དུ་ཟིན་ཀྱང་རིགས་པ་མ་ཡིན་ཏེ། 
བུད་མེད་དང་དམངས་རིགས་[^430K]དག་ལ་གཉི་ག་[^431K]རྟོགས་པ་མེད་པའི་ཕྱིར་རོ། 
།སྒྲ་དང་[^432K]ཟུར་ཆག་[^433K]གཉི་ག་གང་ཡིན་པ་དེ་ཉིད་ནི་ཤེས་པར་འགྱུར་ན། 
ན་ཀའི་སྒྲ་དང་། 
མུ་ཀའི་སྒྲ་རིག་པས་ནི། 
སྣའི་སྒྲར་[^434K]ཤེས་པ་མ་ཡིན་པ་གང་ཡིན་པ་དེས། 
ཇི་ལྟར་ན་སྒྲ་[^435K]ཟུར་ཆག་པ་[^436K]ལས་སྒྲ་ཁོང་དུ་ཆུད་ཅིང་དེ་ལས་དོན་ཁོང་དུ་ཆུད་པར་འགྱུར། 
གཉི་ག་རིག་པ་མ་ཡིན་པས་ཀྱང་རྟོགས་པ་མཐོང་བའི་[^437K]བརྒྱུད་པས་རྟོགས་པ་ཡང་མ་ཡིན་པ་དང་། 
དོན་ལ་ནུས་པ་མེད་པ་སྒྲ་ཡང་རྟོགས་པ་བསྐྱེད་པ་ནུས་པ་མེད་པའི་ཕྱིར་རོ། 
།དོན་ཡང་རྗོད་པར་བྱེད་པ་ཉིད་ཅེས་བྱ་བ་གཞན་ཉིད་མ་ཡིན་ཏེ། 
གཞན་དེའི་ཡུལ་ཁོང་དུ་ཆུད་པ་སྐྱེད་པར་བྱེད་པ་ལས་སོ། 
།གལ་ཏེ་སྒྲ་ཟུར་ཆག་[^438K]གིས་སྒྲ་ཁོང་དུ་ཆུད་པ་བསྐྱེད་པར་འགྱུར་ན། 
[^439K]ཅིའི་ཕྱིར་དོན་སྐྱེད་པར་མི་བྱེད། 
འདི་དོན་ལས་འཇིགས་པ་ཅུང་ཟད་མ་མཐོང་ན་གང་གིས་དེ་ཡོངས་སུ་འདོར་བར་བྱེད། 
བརྡར་མ་བྱས་པའི་སྒྲ་ཡང་རྟོགས་པ་བསྐྱེད་པ་མ་ཡིན་པའི་ཕྱིར་རོ། 
།སྒྲ་ཟུར་ཆག་[^440K]གིས་སྒྲ་འདི་ལ་ཡང་རང་བཞིན་གྱིས་[^441K]རྟོགས་པ་སྐྱེད་པར་བྱེད་པ་[^442K]ཡིན་ཏེ། 
མཐོང་བ་མེད་པའི་ཕྱིར་རོ། 
།བརྡར་བྱས་པ་ཉིད་ཡོད་ན་ཡང་བསྐྱེད་པར་འགྱུར་རོ། 
།བརྡའི་དབང་གིས་འཇུག་པ་ཡིན་ན་[^443K]ཅིའི་ཕྱིར་དོན་ཉིད་ལ་འཇུག་པར་མི་འགྱུར། 
དེ་ལྟར་ན་རྟོག་པ་པོའི་[^444K]བརྒྱུད་པས་དུབ་པ་ཡོངས་སུ་སྤངས་པ་ཡིན་ཏེ། 
བཟློག་པ་མཐོང་བའི་ཕྱིར་རོ། 
།སྒྲ་དག་གིས་དོན་བསྟན་པ་མེད་པ་ལ། 
སྒྲ་ཟུར་ཆག་ཉིད་ཀྱིས་འཇིག་རྟེན་མང་པོས་རྟོགས་པར་གྱུར་པ་མཐོང་བའི་ཕྱིར་སྒྲ་རྗེས་སུ་འཆད་པ་དོན་མེད་པ་ཡིན་ནོ། 
།གལ་ཏེ་དོན་མེད་པ་མ་ཡིན་ཏེ། 
སྒྲ་ལེགས་པར་སྦྱོར་བ་སྒྲུབ་པའི་དོན་[^445K]ཡིན་པའི་ཕྱིར་རོ་ཞེ་ན། 
སྒྲའི་ལེགས་པར་སྦྱར་བ་འདི་གང་ཡིན། 
དེ་དག་ལ་ཤེས་རབ་དང་། 
མང་དུ་ཐོས་པ་ལ་སོགས་པ་ལེགས་པར་སྦྱར་བ་ནི་མ་མཐོང་ངོ་། 
།དེ་དག་ལ་ཡང་གཅིག་ཏུ་ཐོས་པ་ལ་སོགས་པ་མེད་ཅིང་སྟོན་པར་བྱ་བ་ཁྱད་པར་[^446K]འགའ་ཞིག་མེད་པ་དང་། 
ཆོས་སྒྲུབ་པར་བྱེད་པ་ཉིད་ནི་མ་ཡིན་ནོ། 
།ལོག་པར་འཇུག་པའི་བསྐུལ་བ་རྣམས། 
ལེགས་པར་སྦྱར་བ་ཡིན་པ་དག་ལས་ཆོས་མ་ཡིན་པ་སྐྱེ་བའི་ཕྱིར་གཞན་ལས་ཀྱང་བཟློག་པའི་ཆོས་སྐྱེ་བས། 
སྒྲའི་སྦྱོར་བ་ཁོ་ན་མཐོ་རིས་སྒྲུབ་པར་བྱེད་པ་མ་ཡིན་ཏེ། 
དེ་ཉིད་ཚིག་ཏུ་བརྗོད་པ་ཙམ་ཉིད་དོ། 
།རིགས་པ་ཤེས་པ་ནི། 
དེ་ལྟ་བུའི་རྣམ་པའི་ལུས་ལ་གུས་པར་མི་འགྱུར་ཞིང་། 
སྦྱིན་པ་ལ་སོགས་པའི་ཆོས་སྒྲུབ་པར་བྱེད་པ་བསྒྲལ་བས་[^447K]སྟོང་པ་སྒྲ་འབའ་ཞིག་རབ་ཏུ་སྦྱོར་བའི་ཕྱིར། 
དམྱལ་བར་ལྟུང་ངོ་ཞེས་བྱ་བ་སྨྲ་བ་འགའ་ཞིག་ཁ་ཡོན་པོར་མི་འགྱུར་བ་དེའི་ཕྱིར་ལེགས་པར་སྦྱར་བ་[^448K]ཞེས་བྱ་བའི་སྒྲ་ནི་ཅུང་ཟད་ཀྱང་མེད་དོ། 
།གལ་ཏེ་ཁྱད་པར་ཅན་གྱི་སྦྱོར་བ་ཡིན་པའི་ཕྱིར་ལེགས་པར་སྦྱར་བ་ཡིན་ནོ་ཞེ་ན། 
ཁྱད་པར་ཅན་གང་ཡིན། 
གང་རིག་པར་བྱ་བ། 
རིག་པ་ལ་སོགས་པའི་ཡོན་ཏན་དང་ལྡན་པའོ། 
།གང་ཡང་དེ་དག་ཡོན་ཏན་རབ་ཀྱི་མཐར་ཐུག་པ་[^449K]ལ་ལྟོས་པ་མེད་པ་བརྫུན་ལ་ཞེན་པ་[^450K]གང་ཡིན་པ་དེ། 
དེ་ལྟ་བུ་ཉིད་ཀྱིས་[^451K]སྦྱོར་བར་བྱེད་ཀྱི་གཞན་མ་ཡིན་ནོ། 
།འདིར་དད་པར་བྱ་བ་འགའ་ཞིག་གི་ངག་ལ་དབང་པོ་མེད་ན། 
གང་ལས་འདི་དེ་ལྟ་བུའི་ངེས་པ་བྱ། 
ཁྱད་པར་ཅན་རབ་ཏུ་སྦྱོར་བར་བྱེད་ཅེས་བྱ་བ་དེ་ལྟ་བུ་ངེད་ཅག་གིས་ཡོན་ཏན་གྱི་ཁྱད་པར་[^452K]མཐོང་བར། 
ལེགས་པར་སྦྱོར་བའི་སྒྲ་ཞེས་བྱ་བ་འགའ་ཞིག་ལ་ཡང་གུས་པར་མི་བྱེད་པ་དེ་བས་ན་དེའི་རྗེས་སུ་བཤད་པར་རིགས་པ་[^453K]ཉིད་མ་ཡིན་ཏེ། 
ཡོན་ཏན་ཁྱད་པར་དུ་བྱེད་པ་ཉིད་མེད་པའི་ཕྱིར་རོ། 
།རིག་བྱེད་བསྲུང་བ་ལ་སོགས་པ་ཡང་དོགས་པ་[^454K]མེད་པ་ཉིད་དེ། 
དེའི་བརྡར་བྱས་པ་གནས་པ་མ་ཡིན་པ་ལའོ། 
།ཡོན་ཏན་གྱི་ཁྱད་པར་[^455K]ཡོད་དུ་ཟིན་ཀྱང་དེ་ལྟ་བུའི་རྗེས་སུ་བཤད་པའི་རྩོལ་པ་[^456K]མི་བྱ་སྟེ། 
དེའི་རང་བཞིན་གཞན་ལས་ཀྱང་གྲུབ་པའི་ཕྱིར། 
ཐ་མལ་པ་དང་། 
ཟུར་ཆག་པ་དང་། 
འགྲོ་ལྡིང་བ་དང་། 
ཨ་འདྲའི་སྐད་བཞིན་ནོ། 
།ཡུལ་སོ་སོའི་སྐད་དག་ནི། 
མཚན་ཉིད་ཡོད་པ་མ་ཡིན་ཏེ། 
འོན་ཀྱང་བརྒྱུད་པའི་ཚིག་གི་དབང་གིས་དེ་དག་འཇིག་རྟེན་པས་དེ་བཞིན་དུ་ཤེས་ཤིང་དེའི་སྦྱོར་བ་དང་ཉམས་པ་ཡང་ཤེས་པ་དེ་བཞིན་དུ་ལེགས་པར་སྦྱར་བའི་སྒྲ་ཡང་ཤེས་པར་འགྱུར་རོ། 
།སྒྲའི་མཚན་ཉིད་ལ་འཇུག་པ་གང་ཡིན་པ་དེ་ཉིད་ནི་རྨོངས་པའི་འཇུག་པ་ཡིན་ནོ། 
།ཡན་ལག་གོ་བཟློག་པ་ལ་ཡང་གང་གི་ཚེ། 
ཚིག་དག་གི་འབྲེལ་པ་ཤེས་ན་ནི་བཟློག་པ་མ་ཡིན་ལ། 
དོན་རྟོགས་པའི་ནུས་པ་མེད་པ་ཡང་མ་ཡིན་ཏེ། 
འདིའི་ངེས་པ་ཅུང་ཟད་ཀྱང་མེད་ཅིང་། 
་།[^457K]ཤེས་པར་བྱེད་པའི་ཁྱད་པར་ཡང་དེ་ལྟ་བུ་ཉིད་ཀྱི་ཡན་ལག་རབ་ཏུ་སྦྱར་བར་བྱའོ། 
།དེ་དག་གི་རིམ་པ་ཉིད་[^458K]ཇི་ལྟར་གནས་པ་དག་ལས་དོན་རྟོགས་པར་འགྱུར་རོ། 
།བཟློག་པ་ལས་ནི་རྟོགས་པ་མ་ཡིན་ཏེ། 
དེ་ལས་གོ་རིམས་[^459K]རྟོགས་པ་ཁོང་དུ་ཆུད་པ་ཡིན་ནོ་ཞེ་ན། 
འབྲེལ་པ་ཤེས་པ་མེད་པ་ལས་ཀྱང་གོ་རིམས་རྟོགས་པར་མི་འགྱུར་ཏེ། 
སྒྲ་དེ་དག་གི་འབྲེལ་པ་ཡིན་ནོ་ཞེས་བྱ་བར་ཤེས་པ་མེད་ན་འབྲེལ་པ་མེད་པ་[^460K]དེ་དག་གོ་རིམས་[^461K]གང་གིས་སྔ་མ་དང་ཕྱི་མ་གང་དང་གང་རྣམ་པར་འཇོག་པར་འགྱུར། 
འབྲེལ་པ་རྟོགས་ན་དེ་དག་གི་འབྲེལ་པ་ཉིད་ཇི་ལྟར་གནས་པ་བཞིན་དུ་འབྲེལ་པ་རྟོགས་པར་འགྱུར་གྱི། 
ངག་ལ་ནི་ཚིག་གི་གོ་རིམས་[^462K]ངེས་པ་ཅུང་ཟད་ཀྱང་ཡོད་པ་མ་ཡིན་ཏེ། 
དཔེར་ན་རྒྱལ་པོའི་སྐྱེས་བུའི་འམ[^463K]། 
སྐྱེས་བུའི་རྒྱལ་པོ་ཞེས་བྱ་བ་ལྟ་བུའོ། 
།ཇི་སྲིད་དུ་ཚིག་གི་ས་བོན་[^464K]ཡོངས་སུ་རྫོགས་པར་གྱུར་པའི་བར་དེར་ནི་ངག་གཅིག་ཡིན་ཏེ། 
དཔེར་ན་ལྷ་སྦྱིན་པ་ནག་མོ་ཁྱེར་ཏེ་ཤོག་ཅེས་བྱ་བ་ལྟ་བུའོ། 
།འདིར་ཚིག་དག་[^465K]གི་གོ་རིམས་[^466K]ཇི་ལྟ་བ་བཞིན་སྦྱོར་བ་མེད་ན་ཡང་། 
དོན་རྟོགས་པ་[^467K]ཁྱད་པར་མེད་པའི་ཕྱིར་རོ། 
།གོ་རིམས་[^468K]ཀྱི་མངོན་པར་ཞེན་པ་ཅུང་ཟད་ཀྱང་ཡོད་པ་མ་ཡིན་ཏེ། 
དམ་བཅའ་བའི་ཚིག་མེད་པར་ཡང་[^469K]དོན་ཇི་ལྟ་བ་བཞིན་དུ་རྟོགས་པར་འགྱུར་རོ་ཞེས་བསྟན་ཏོ། 
།རྟོགས་པར་བྱ་བའི་དོན་གྱི་སྒྲ་ཡང་རབ་ཏུ་སྦྱོར་ན་ཤིན་ཏུ་ཐལ་བར་འགྱུར་ཞིང་། 
[^470K]ལྷག་མ་དག་གི་ཡང་འབྲེལ་བ་ཉེ་བར་བསྟན་ནས། 
ཆོས་ཅན་ལ་ཡོད་པ་ཉིད་བསྟན་པར་བྱ་བ་ཞེས་བྱ་བའི་ངེས་པ་ཅུང་ཟད་ཀྱང་མེད་དེ། 
གཉི་ག་ལྟར་ཡང་རྟོགས་པ་སྐྱེ་བར་འགྱུར་རོ་ཞེས་བསྟན་ཏོ། 
།ཚིག་གི་འབྲེལ་པ་ཤེས་པ་མེད་པ་ལ་[^471K]ཡང་། 
དེ་དག་ལས་གོ་རིམས་ཤེས་པར་མི་འགྱུར་བས། 
འདིའི་དོན་མེད་པ་ལས་ཐ་དད་པ་མེད་པའི་ཕྱིར། 
དུས་ལ་མ་བབ་པ་ལོགས་ཤིག་མི་བརྗོད་དོ། 
།ཡན་ལག་གང་ཡང་རུང་བ་མེད་ན་[^472K]མ་ཚང་བ་ཡིན་ཏེ། 
ངག་གང་ལ་དམ་བཅའ་བ་ལ་སོགས་པ་རྣམས་ཀྱི་ཡན་ལག་གཅིག་མེད་ན་ངག་དེ་ནི་མ་ཚང་བ་ཡིན་ཏེ། 
སྒྲུབ་པར་བྱེད་པ་མེད་ན།[^473K]བསྒྲུབ་པར་བྱ་བ་མི་འགྲུབ་པའི་ཕྱིར་རོ། 
།དམ་བཅའ་བདེ་[^474K]ན་མ་ཚང་བ་མ་ཡིན་ཏེ། 
དེ་མེད་ན་ཡང་རྟོགས་པ་ཡོད་པའི་ཕྱིར་རོ་ཞེས་བསྟན་ཏོ། 
།གཞན་ན་རེ་མེད་པ་དེ་ཉིད་མཚན་ཉིད་ཡིན་ན་ཡང་ཚར་གཅད་པར་བྱ་བ་ཡིན་ནོ་ཞེ་ན། 
རྟོགས་པར་བྱ་བའི་[^475K]དོན་གྱི་སྒྲུབ་པར་བྱེད་པ་ལ། 
སྒྲ་[^476K]མེད་པར་སྦྱོར་བ་གང་ཡིན་པ་དེ་ནི་ཚར་བཅད་པར་འོས་པར་འགྱུར་རོ། 
།དོན་དང་ལྡན་པར་བརྗོད་པ་དག་ནི་མ་ཡིན་པའི་ཕྱིར་རོ། 
།ཡང་དག་པར་མ་དཔྱད་པར་རྗོད་པར་བྱེད་པ་དེ་ཉིད་[^477K]ནི། 
དམ་བཅའ་བ་སྒྲུབ་པར་བྱེད་པའི་ཡན་ལག་མ་ཡིན་ནོ། 
།གཏན་ཚིགས་དང་དཔེ་ལྷག་པ་ནི་ལྷག་པ་སྟེ། 
[^478K]བྱས་པ་ཉིད་ཀྱི་ཕྱིར་རོ་ཞེས་བྱ་བ་གཅིག་ལས།[^479K]ཅིག་ཤོས་ནི་[^480K]དོན་མེད་པ་ཡིན་ནོ་ཞེས་བྱ་བ་ལ[^481K]ངེས་པ་ཁས་བླངས་པ་ཡོད་ན་དེ་དང་དེ་ཡིན་པར་རིག་པར་བྱའོ། 
།སྒྲུབ་པར་བྱེད་པའི་ངག་གཅིག་སྦྱོར་བ་སྔོན་དུ་འགྲོ་བ་ཅན་གྱི་རྣམ་པར་དཔྱོད་པ་གང་ཡིན་པ་ལ་དོན་མེད་པ་ཡིན་ནོ་ཞེས་བྱ་བར་[^482K]ཚར་གཅད་པའི་གནས་ཡིན་གྱི། 
གཏམ་རྒྱུད་སྣ་ཚོགས་པ་དག་ལ་ནི་སྐྱོན་ཅུང་ཟད་ཀྱང་མེད་དེ། 
ངེས་པ་མེད་པའི་ཕྱིར་རོ། 
།རྗེས་སུ་སྨྲ་བ་ལས་གཞན། 
སྒྲ་དང་དོན་ཡང་ཡང་སྨྲ་བ་ནི། 
ཡང་བརྗོད་པ་སྟེ།སྒྲ་[^483K]ཡང་བརྗོད་པ་ནི། 
སྒྲ་མི་རྟག་སྒྲ་མི་རྟག་ཅེས་བྱ་བ་ལྟ་བུ་དང་། 
དོན་ཡང་ཡང་བརྗོད་པ་[^484K]ནི་སྒྲ་མི་རྟག 
།སྒྲ་འགོག་པའི་ཆོས་ཅན་ཡིན་ནོ་ཞེས་བྱ་བ་ལྟ་བུའོ། 
།འདིར་སྒྲ་ཡང་ཡང་བརྗོད་པ་ལོགས་ཤིག་[^485K]མི་བྱ་སྟེ། 
དོན་ཡང་ཡང་བརྗོད་པའི་ཚིག་ཉིད་ལས་རྟོགས་པའི་ཕྱིར་རོ། 
།དོན་ཐ་དད་ལ་[^486K]སྒྲ་མཚུངས་པ་ལ་སྐྱོན་ཅུང་ཟད་ཀྱང་མེད་དེ། 
དཔེར་ན། 
བདག་པོ་རྒོད་པར་གྱུར་ན་དྲག་པོར་རྒོད་འགྱུར་དུ་ནི་ཤིན་ཏུ་འགྱུར། 
།[^487K]ཆས་སུ་ཞུགས་ཤིང་རྡུལ་གྱིས་སྐྱུག་ལྡན་རྒྱུག་ན་རབ་ཏུ་རྒྱུག་པར་འགྱུར། 
།ཡོན་ཏན་ལྡན་ཞིང་སྐྱོན་བྲལ་ཅན་ལ་གནོད་ན་རབ་ཏུ་སྨོད་པར་འགྱུར། 
།འཁྲུལ་འཁོར་ནོར་ཉུང་བ་ཡིས་ཉོས་ནས་གར་བྱེད་ན་ནི་གར་བྱེད་འགྱུར། 
།ཞེས་བྱ་བ་ལྟ་བུའམ། 
གང་གང་ལ་ཡོད་ན་ཡོད་པར་འགྱུར་ཞིང་མེད་ན་མེད་པར་འགྱུར་བ་དེ་ནི་དེའི་རྒྱུ་ཡིན་ལ། 
ཅིག་ཤོས་ནི་འབྲས་བུ་ཡིན་ནོ་ཞེས་བྱ་བ་ལྟ་བུའོ། 
།རྟོགས་པའི་དོན་ཡང་བཟླས་པ་ནི་ཡང་བཟླས་པ་སྟེ། 
དཔེར་ན་[^488K]དམ་བཅའ་པའི་ཚིག་ལྟ་བུའོ། 
།དོན་ཡང་བརྗོད་པ་ཉིད་ཀྱིས་ཁོང་དུ་ཆུད་པ་ཉིད་ཀྱི་ཕྱིར་ལོགས་ཤིག་[^489K]བརྗོད་པ་མི་བྱའོ། 
།འདིར་ཡང་ངེས་པ་སྒྲུབ་པར་བྱེད་པའི་ངག་གི་སྐྱོན་དུ་བརྗོད་པར་བྱའོ། 
གཏམ་རྒྱུད་རྒྱས་པ་[^490K]ནི་མ་ཡིན་ཏེ། 
འཆད་པར་བྱེད་པས་ནི་འགའ་ཞིག་གི་ཚེ་ཐོས་པ་དང་རྟོགས་པ་ཡང་དག་པ་མ་ཡིན་པར་དོགས་པ་ན། 
དབང་པོ་ལ་སོགས་པ་ལ་ཡང་བརྗོད་དུ་ཟིན་ཀྱང་དོར་ཐབས་མ་ཡིན་ནོ། 
།མ་ཡིན་ཏེ་ཡུལ་མ་ཡིན་པ་ཉིད་ཀྱི་ཕྱིར་[^491K]ཞེ་ན། 
འདི་ནི་བླ་མ་ཡང་མ་ཡིན། 
སློབ་མ་ཡང་མ་ཡིན་པས་ན། 
གང་གིས་ཡང་ཡང་བརྗོད་ཅིང་། 
འབད་པས་བསྟན་པར་བྱ་བ་མ་ཡིན་པས་ཡང་ཟློས་པ་ཚར་གཅད་པར་བྱ་བ་ཡིན་ནོ་ཞེ་ན། 
མ་ཡིན་ཏེ་དབང་པོ་རྣམས་ལ་འབད་པས་བསྟན་པར་བྱ་བ་ཉིད་ཀྱི་ཕྱིར་དང་། 
དེ་མ་བསྟན་ན་སྐྱོན་དུ་རྗོད་པར་བྱེད་པའི་ཕྱིར་དང་། 
བསྟན་པར་བྱ་བ་སློབ་མ་ཉིད་ཡིན་པའི་ཕྱིར་དང་། 
རྩོད་པ་རྒྱལ་བར་འདོད་པ་དག་དགག་པར་བྱ་བ་ཡིན་པའི་ཕྱིར་དང་། 
ལན་གསུམ་གྱི་བར་དུ་བརྗོད་པའི་ཚིག་ཡོད་པའི་ཕྱིར་དང་ཡང་ཟློས་པ་ཞར་ལ་འོངས་པ་ལ་བརྡར་བྱས་པའི་ངེས་པ་མེད་པའི་ཕྱིར་རོ། 
།འདི་ནི་ལྷག་པ་ལས་ཐ་དད་པ་མེད་པའི་ཕྱིར། 
ལོགས་ཤིག་ཏུ་མི་བརྗོད་དོ། 
།སྒྲུབ་པར་བྱེད་པའི་ངག་ལ་ཚིག་ངེས་པར་སྦྱོར་བ་ལ་ནི་ལྷག་པའི་སྐྱོན་ཡོད་དོ། 
།ཡང་ཟློས་པ་ལ་ཡང་རྟོགས་པའི་དོན་གྱི་ཚིག་ལྷག་པ་ཉིད་ཡིན་ནོ། 
།གཏམ་རྒྱུད་སྣ་ཚོགས་པའི་དོན་གཅིག་སྒྲུབ་པར་བྱེད་པའི་རྟེན་དཔྱོད་པ་མེད་པའམ་དོན་སྣ་ཚོགས་སྒྲུབ་པར་འདོད་པ་ན། 
སྒྲུབ་པར་བྱེད་པ་སྣ་ཚོགས་འདོད་པའི་ཉན་པ་པོ་ལ། 
གཏན་ཚིགས་ལ་སོགས་པ་ཡང་བརྗོད་པ་མང་པོ་ལ་སྐྱོན་མེད་པ་ཉིད་ཀྱི་ཕྱིར་དང་། 
རྟོགས་པ་ལ་རྟོགས་པར་བྱ་བ་མེད་པའི་ཕྱིར་དང་། 
གཏན་ཚིགས་ལ་སོགས་པ་མང་པོ་[^492K]དང་། 
ཚིག་མང་པོ་སྒྲུབ་པར་བྱེད་པའི་ངག་གི་སྐྱོན་ཡིན་པས་ལྷག་པ་ཡང་ཟློས་པའི་[^493K]སྐྱོན་ཡིན་པའི་ཕྱིར་ལྷག་པ་དང་། 
ཡང་ཟློས་པ་དག་ནི་སྐྱོན་མཚུངས་པའི་ཕྱིར་འདུས་པ་ཉིད་དུ་རིགས་པ་ཡིན་ཏེ། 
སྐྱོན་མེད་པའི་ཕྱིར་དང་། 
ཐ་དད་པ་ལ་ཡང་ཡོན་ཏན་མེད་པའི་ཕྱིར་རོ། 
།དེ་ལྟར་ན་ཐ་དད་པའི་རྣམ་པ་དག་གི་ཚིག་ནི་ཤིན་ཏུ་ཐལ་བར་འགྱུར་རོ་ཞེས་བསྟན་ཟིན་ཏོ། 
།རྣམ་གྲངས་ཀྱི་སྒྲ་བཞིན་དུ་བརྗོད་པ་ནི་གཏན་ཚིགས་གཅིག་བསྟན་པའི་ཡུལ་ལ། 
གཏན་ཚིགས་གཞན་འཇུག་པ་བསྟན་པ་[^494K]བྱེ་བྲག་མེད་པའི་ཕྱིར་རོ། 
།དོན་ཡང་བཟླས་པའི་ཕྱིར་རོ། 
།དོན་ཡང་བཟླས་པའི་ཕྱིར་ཐ་དད་པར་འགྱུར་བ་མེད་དོ། 
།གང་ཡང་བརྗོད་པའི་[^495K]རྗེས་སུ་སྨྲ་བ་ནི་ཡང་བརྗོད་པ་[^496K]མ་ཡིན་ཏེ། 
སྒྲ་གོམས་པ་ཡོད་ན་དོན་ལ་ཁྱད་པར་སྲིད་པའི་ཕྱིར་ཏེ། 
ཇི་ལྟར་གཏན་ཚིགས་བསྟན་པ་ལས་དམ་བཅས་པ་[^497K]ཡང་སྨྲ་བ་ནི་མཇུག་བསྡུ་བའོ་ཞེ་ན། 
དེ་ལ་དམ་བཅའ་བ་ཉིད་རྟོགས་པར་[^498K]བྱ་བའི་ཕྱིར་དོན་གྱི་ཚིག་ཡིན་ན། 
ཅི་ཡང་འདི་ཡང་གི་ཚིག་ཡིན་ནོ་ཞེས་མཇུག་བསྡུ་བའི་རིགས་པ་མ་ཡིན་ནོ། 
།[^499K]ཚོགས་པ་[^500K]ལན་གསུམ་བརྗོད་པ་ཤེས་ཤིང་ལན་བརྗོད་པ་དེ་མེད་པ་དེ་ནི་རྗེས་སུ་སྨྲ་བ་མེད་པ་ཡིན་ཏེ། 
ཚོགས་པས་རྒོལ་བ་ལན་གསུམ་བརྗོད་པའི་[^501K]ངག་གི་དོན་ཤེས་བཞིན་དུ་ཕྱིར་རྒོལ་བས་ལན་བརྗོད་པ་མེད་པ་གང་ཡིན་པ་དེ་ནི་རྗེས་སུ་སྨྲ་བ་མེད་པ་ཞེས་བྱ་བ་ཚར་གཅད་པའི་གནས་ཡིན་ནོ། 
།ལན་བརྗོད་པ་མེད་པར་ཅི་ལ་བརྟེན་ནས་གཞན་གྱི་ཕྱོགས་དགག་པ་སྨྲ་བར་བྱེད། 
གལ་ཏེ་ལན་གྱི་སྒོ་ནས་ངེས་པའི་ཕྱིར་འདི་ནི་ཚར་གཅད་པའི་གནས་མ་ཡིན་ནོ་ཞེ་ན། 
དེ་ལྟར་ནི་འགྱུར་ན། 
ལན་གྱི་སྒོ་ནས་ཡོན་ཏན་དང་སྐྱོན་དང་ལྡན་པ་རྨོངས་པ་མ་ཡིན་པ་ཉིད་དུ་ཤེས་པའི་ཕྱིར་[^502K]བརྗོད་པས་ཅི་ཞིག་བྱ། 
མ་ཡིན་ཏེ་ལམ་[^503K]གྱི་ཡུལ་མི་ཤེས་པའི་ཕྱིར་ཏེ། 
གལ་ཏེ་འདི་ལན་རྗོད་པར་མི་བྱེད་ན་ལན་གྱི་ཡུལ་མེད་པ་ཡིན་ལ། 
འོན་ཏེ་ལན་བརྗོད་ན་ཇི་ལྟར་ལན་རྗོད་པར་[^504K]མི་བྱེད། 
བརྗོད་པ་མེད་པ་ལ་ཡང་ལན་བརྗོད་པ་དེ་དང་། 
འདི་ནི་འགལ་བར་སྨྲ་བ་ཡིན་ནོ་ཞེ་ན། 
འགའ་ཞིག་ལ་ལན་གྱི་ནུས་པ་ཡོད་[^505K]ན་ཡང་ལན་བརྗོད་པ་མེད་ན། 
དེ་དེ་སྲིད་དུ་ཚར་གཅད་པའི་འོས་པ་མ་ཡིན་ནོ་ཞེ་ན། 
དམ་བཅས་པ་མེད་པའི་ཕྱིར། 
འདི་ཡང་དང་པོར་ཐམས་ཅད་བརྗོད་པར་བྱ་ཞིང་། 
ཕྱིས་ལན་བརྗོད་པར་བྱའོ་ཞེས་བྱ་བའི་དམ་བཅས་པ་ནི་དེ་[^506K]མེད་དོ། 
།འོན་ཀྱང་ཇི་ལྟ་[^507K]ཇི་ལྟར་ཡང་རུང་ལན་བརྗོད་པར་བྱའོ། 
།ལན་ཡང་རྟེན་མེད་པར་[^508K]རིགས་པ་མ་ཡིན་པའི་ཕྱིར། 
ལན་མ་བརྗོད་པ་ཞེས་བྱ་བ་ཚར་གཅད་པའི་གནས་སུ་རིགས་པ་ཡིན་ནོ[^509K]། 
།གལ་ཏེ་རྒོལ་བ་རང་གི་སྒྲུབ་པ་དོན་གྱི་རྟེན་བཤད་པ་ན་ཟོལ་གྱི་ཞར་ལ་འོངས་པ་གཞན་དང་གཞན་སྨྲ་བར་འགྱུར་བ་ནི། 
རྩོད་པའི་རྟེན་ཤེས་པར་འདོད་པའི་དོན་ཙམ་བརྗོད་ནས་དམ་བཅའ་བ་ལ་སོགས་པ་དོན་གྱི་ཁྱད་པར་བརྒྱུད་[^510K]ཅིང་གཞན་དོན་མེད་པ་ཁས་བླངས་ནས་བརྗོད་པ་རྒྱས་པར་བྱེད། 
གང་གི་ཚེ་དེ་ཡང་ཕྱིར་རྒོལ་བས་ཐམས་ཅད་ཟློས་མི་ནུས་པ་དེའི་རྩོད་པའི་རྟེན་གྱི་དོན་ཙམ་ལ་ལན་གྱི་ཚིག་གི་ནུས་པ་ལ་གནོད་པ་ཅི་ཡོད།[^511K] གང་གིས་ན་རྒོལ་བའི་ཚིག་ལ་རྗེས་སུ་སྨྲ་བ་མེད་པ་ཚར་གཅད་པའི་གནས་ཡིན་ནོ་ཞེས་བརྗོད། 
དེའི་ཕྱིར་རྒོལ་བའི་ཚིག་[^512K]ཐམས་ཅད་ཀྱི་རྗེས་སུ་སྨྲ་བ་མེད་པ་ལན་ལ་ནུས་པ་མེད་པ་མ་ཡིན་ཏེ། 
གང་གི་ཚིག་མེད་ན་མི་འགྱུར་བས་ཤེས་པར་འདོད་པའི་དོན་[^513K]གྲུབ་པ་སྟེ་དེ་ཉིད་དཔེར་ན་ཕྱོགས་ཀྱི་ཆོས་ཉིད་དང་ཁྱད་པ་རབ་ཏུ་སྒྲུབ་པ་ཙམ་སྟེ། 
ཕྱོགས་ཀྱི་ཆོས་ཉིད་ཀྱི་བརྗོད་པ་ནི་གཏན་ཚིགས་མ་གྲུབ་པ་བསྲུང་བའི་ཕྱིར་དང་ཁྱབ་པ་རབ་ཏུ་སྒྲུབ་པར་བྱེད་པའི་ཚིག་ནི་རྗེས་སུ་འགྲོ་བ་དང་ལྡོག་པ་བསྟན་པའི་ཕྱིར་རོ་ཞེས་བྱ་བ་ཞེས་བྱ་བ་[^514K]ལ་རྗེས་སུ་འགྲོ་བ་སྨྲ་བར་བྱ་བ་ཉིད་ཡིན་ནོ། 
།དེ་ལ་ཡང་ཞར་ལས་བྱུང་བ་གཞན་བསྟན་པར་མི་བྱ་ཞིང་དེ་གདོན་མི་ཟ་བར་སྒྲུབ་པར་བྱེད་པའི་ཡན་ལག་ཡུལ་ཡིན་པའི་ཕྱིར། 
སུན་འབྱིན་པས་ཉེ་བར་བསྟན་པར་བྱ་བ་ཉིད་ཡིན་ཞིང་། 
དེ་ལ་ཡང་ཐམས་ཅད་གོང་དུ་གོ་རིམས་[^515K]བཞིན་དང་། 
ཕྱིས་སུ་ན་འབྱིན་པའི་ཚིག་བརྗོད་པར་མི་བྱ་སྟེ། 
ལན་གཉིས་བརྗོད་པར་ཐལ་བར་འགྱུར་བའི་ཕྱིར་རོ། 
།སུན་འབྱིན་པའི་ཡུལ་ཉེ་བར་བསྟན་པའི་དོན་དུ་རྗེས་སུ་སྨྲ་བ་ལ་རྒོལ་བའི་ཚིག་གིས་གོ་རིམས་[^516K]བཞིན་དུ་བརྗོད་པ་ནི་དོན་མེད་པ་ཡིན་ཏེ། 
དགོས་པ་མེད་པ་ཉིད་ཡིན་ནོ། 
།སུན་འབྱིན་པར་བྱེད་པའི་ཡང་འདི་སྐྱོན་ཡིན་ནོ་ཞེས་བྱ་བ། 
མེད་ན་མི་འབྱུང་བ་ཉིད་ཡིན་པའི་ཕྱིར་རོ། 
།སྐྱོན་གྱི་ཚིག་རེ་རེའི་ཡུལ་བསྟན་པར་བྱ་བར་ཉིད་ཡིན་གྱི། 
ཡུལ་ཐམས་ཅད་བསྟན་པར་བྱས་ནས། 
ཅིག་ཅར་སྐྱོན་བརྗོད་པར་ནུས་པ་མ་ཡིན་ཏེ། 
དོན་སོ་སོའི་སྐྱེ་བ་[^517K]ཐ་དད་པའི་ཕྱིར་རོ། 
།དེའི་ཕྱིར་[^518K]དོན་སུན་འབྱིན་པར་བྱེད་པ་གང་ཡིན་པ་དེ་ཉིད་སུན་འབྱིན་པར་བྱེད་པའི་ཡུལ་ཡིན་པས་དེའི་ཚེ། 
བསྟན་པར་བྱ་བ་ཡིན་གྱི་གཞན་མ་ཡིན་ཏེ། 
དེ་སུན་འབྱིན་པ་ན་གཞན་བསྟན་པ་ནི་འབྲེལ་པ་མེད་པའི་ཕྱིར་རོ། 
།དེ་ལྟར་སུན་འབྱིན་པ་[^519K]དེ་ལ་ཡང་དོན་གཞན་གྱི་སྐྱོན། 
།གཞན་གྱི་ཡུལ་ཡིན་པའི་ཕྱིར་རོ། 
།[^520K]རྗེས་སུ་སྨྲ་བ་དང་། 
སུན་འབྱིན་པ་འདི་ཉིད་ནི་རིགས་པའོ། 
།ཐམས་ཅད་ཅིག་ཅར་རྗེས་སུ་སྨྲ་བར་བྱེད་པ་ན་ཡང་སྐྱོན་བརྗོད་པའི་དུས་སུ་ཡུལ་བསྟན་པར་བྱ་བ་ཉིད་ཡིན་ཏེ། 
ཡུལ་མ་བསྟན་པའི་སྐྱོན་ནི་བརྗོད་པར་མི་ནུས་པ་ཉིད་ཀྱི་ཕྱིར་རོ། 
།དེ་ལྟར་ན་ཡང་རྗེས་སུ་སྨྲ་བ་ལན་གཉིས་བྱས་པར་འགྱུར་རོ། 
།དེ་ལ་ཐོག་མར་ཐམས་ཅད་གོ་རིམས་བཞིན་དུ་སྨྲ་བ་ནི་དགོས་པ་མེད་པ་ཉིད་ཡིན་ནོ། 
།སུན་འབྱིན་པར་བྱེད་པའི་རྒོལ་བས་སུན་འབྱིན་པ་བརྗོད་པར་བྱ་བ་གང་དེ་ལ་[^521K]རིགས་པ་མ་ཡིན་པ་དེ་རྗོད་པར་བྱེད་པ་ཡིན་ཏེ་སྐྱོན་བརྗོད་པ་མེད་པར་ལན་གཉིས་བརྗོད་པའི་ཕྱིར། 
ཅིག་ཅར་ཐམས་ཅད་རྗེས་སུ་སྨྲ་བ་ནི། 
ཕམ་པའི་རྟེན་ཅན་དུ་བརྗོད་པར་བྱའོ། 
།གལ་ཏེ་དེ་ལྟར་འགྱུར་རོ[^522K]། 
།དེ་ལྟར་ནི་འགྱུར་ན་དོན་གཞན་ཚར་གཅད་པའི་གནས་ཡིན་ནོ་ཞེས་བྱ་བ་དེ་བསྟན་ཟིན་ཏོ། 
།དེ་ལ་ཞར་ལ་འོངས་པ་འགའ་ཞིག་[^523K]ལ་རྒོལ་བས། 
སྒྲུབ་པར་བྱེད་པ་མེད་ན་མི་འབྱུང་བ་མ་ཡིན་པ་བརྗོད་པ་ནི། 
དོན་གཞན་གོ་བར་བྱེད་པ་ཉིད་མ་ཡིན་པའི་ཕྱིར་ཚར་གཅད་པར་འོས་པ་ཡིན་གྱི། 
འགའ་ཞིག་འགའ་ཞིག་ཏུ་ཞར་ལ་འོངས་པ་བྱེད་པ་མེད་པ་ནི་མ་ཡིན་ནོ། 
།དེས་དེའི་རྗེས་སུ་སྨྲ་བ་ནི་མ་ཡིན་ཏེ། 
ཁོ་བོ་ཅག་གིས་ཐམས་ཅད་ཐོག་མར་བརྗོད་པར་བྱ་ཞིང་ཕྱིས་སུན་དབྱུང་བར་བྱའོ་ཞེས་བྱ་བ་ཁས་བླངས་པ་ནི་མེད་ཀྱི་འོན་ཀྱང་སུན་འབྱིན་པར་བྱེད་པའི་ཚིག་གི་ཡུལ་བསྟན་པར་བྱ་བ་ཡིན་ཏེ། 
རྣམ་པ་གཞན་དུ་ན་ནི་སུན་འབྱིན་པ་མི་འཇུག་པའི་ཕྱིར་རོ་ཞེ་ན། 
དེ་ལྟ་ཡིན་ན་ནི་རྗེས་སུ་སྨྲ་བ་མེད་པ་སྤོབས་པ་མེད་པ་ལས་ལོགས་ཤིག་ཏུ་ཚར་གཅད་པར་བྱ་བའི་གནས་སུ་བརྗོད་པར་བྱ་བ་མ་ཡིན་ཏེ། 
སྤོབས་པ་མེད་པ་[^524K]ཉིད་ཀྱི་ནང་དུ་འདུས་པའི་ཕྱིར་རོ། 
།ལན་རྟོགས་པ་མེད་པ་ནི་སྤོབས་པ་མེད་པ་ཡིན་ཏེ། 
ལན་གྱི་ཡུལ་མ་བསྟན་པ་ན་ཡང་། 
ལན་བསྟན་པར་ནུས་པ་མ་ཡིན་ནོ། 
།ལན་རྟོགས་པ་མེད་པ། 
འདྲེན་པ་མ་ཡིན་པ་མ་ཡིན་ཏེ། 
དེ་བས་ན་རྗེས་སུ་སྨྲ་བ་མེད་པའི་ཁྱད་པར་[^525K]བྱེད་པའི་སྤོབས་པ་མེད་པར་[^526K]ཚར་གཅད་པའི་གནས་སུ་བརྗོད་པས། 
རྗེས་སུ་སྨྲ་བ་མེད་པ་[^527K]ཉིད་ཡིན་ཏེ། 
བ་ལང་ལ་བརྗེད་པ་[^528K]བཞིན་དུ་ལྐོག་ཤལ་ལ་སོགས་པ་དང་ལྡན་པའི་ཁྲ་བོ་ཉིད་དོ། 
།དེའི་ཕྱིར་སྤོབས་པ་མེད་པ་ཉིད་ཚར་གཅད་པའི་གནས་ཉིད་ཡིན་པར་བརྗོད་པར་བྱ་བའི་རྗེས་སུ་སྨྲ་བ་མེད་པ་ནི་མ་ཡིན་ནོ། 
།ལན་གསུམ་བརྗོད་པ་ལ་རྗེས་སུ་སྨྲ་བ་མེད་པ་ཡིན་ནོ་ཞེས་བྱ་བའི་བརྡའི་ངེས་པ་འདི་སུས་བྱས། 
གལ་ཏེ་རེ་ཞིག་གཞན་ལ་བསྟན་པར་བྱ་བའི་དོན་དུ་འཇུག་པ་ལ་ལན་གསུམ་བརྗོད་པར་བྱ་བ་ཅི་ཡིན། 
ཇི་ལྟར་འདིས་རྟོགས་པར་འགྱུར་བ་དེ་ལྟར་དེ་གཟུང་བར་བྱ་བ་ཡིན་ནོ། 
།གལ་ཏེ་གཞན་ཉེ་བར་གདུང་བར་བྱེད་པའི་དོན་ཡིན་ན་ཡང་ཅིའི་ཕྱིར་ལན་གསུམ་རྗོད་པར་བྱེད། 
དབང་པོ་དག་གི་རྣ་བ་ལ་གཤུབ་པ་དང་། 
དཀའ་བས་[^529K]རྟོགས་པ་མེད་པ་མྱུར་བ་མདོར་བསྡུས་པ་ལ་སོགས་[^530K]ཕྱིར་རྒོལ་བ་ལ་ཉེ་བར་འཚེ་བར་བྱ་སྟེ། 
འདི་ལྟར་ལན་རྟོགས་པར་བྱེད་པ། 
རྨོངས་པས་མི་སྨྲ་བར་འགྱུར་བའོ། 
།གཞན་ཉེ་བ་ར་གདུང་བར་བྱེད་པའི་རིམ་པ་རིགས་པ་ནི་ཅུང་ཟད་ཀྱང་ཡོད་པ་མ་ཡིན་ནོ། 
།གང་གིས་དྲི་མ་ཅན་རྟོགས་པ་མེད་པའི་སྦྱོར་བ་དང་། 
མྱུར་དུ་བརྗོད་པ་བཟློག་ཅིང་ལན་གསུམ་རྗོད་པར་བྱེད་པ་ཡིན་ཏེ། 
གཞན་ཉེ་བར་གདུང་བར་བྱ་བའི་ཕྱིར་དམ་པ་འཇུག་པའམ། 
བསྟན་བཅོས་བྱེད་པར་མི་འགྱུར་རོ་ཞེས་བྱ་བ་ལ་སོགས་པ་ཡང་བསྟན་ཟིན་ཏོ། 
།དེའི་ཕྱིར་ཇི་སྲིད་འདིས་མ་བཟུང་བ་དེ་སྲིད་དུ་[^531K]བརྗོད་པར་བྱ་བ་མ་[^532K]ཡིན་གྱི། 
ལན་གསུམ་ཉིད་དུ་མ་ཡིན་ཏེ། 
སྔར་ཉིད་དུ་འཛིན་པའི་ནུས་པ་ཡོད་པ་ཡོངས་སུ་བཅད་པས་[^533K]ནུས་པ་མེད་པ་གཞན་ལ་ཁོང་དུ་ཆུད་པར་བྱས་ནས་དོར་བར་བྱའོ། 
།དོན་རྣམ་པར་མི་ཤེས་པ་ཡང་མི་ཤེས་པ་ཡིན་ཏེ། 
དབང་པོས་རྣམ་པར་ཤེས་ན་[^534K]ཡང་ཕྱིར་རྒོལ་བས་རྣམ་པར་ཤེས་པ་གང་ཡིན་པ་དེ་ནི། 
མི་ཤེས་པ་ཞེས་བྱ་བ་ཚར་གཅད་པའི་གནས་སོ། 
།དོན་རྣམ་པར་མི་ཤེས་པ་དེ་ལ། 
དགག་པ་སྨྲ་བར་བྱ་བ་མ་ཡིན་ཏེ། 
དེ་ཡང་རྗེས་སུ་མི་སྨྲ་བ་དང་འདྲ་བར་སྤོབས་པ་མེད་པའི་ནང་དུ་འདུས་པའི་ཕྱིར། 
བརྗོད་པར་མི་བྱ་སྟེ། 
དཔེར་ན་རྗེས་སུ་སྨྲ་བ་མེད་པ་ཡུལ་མ་བསྟན་པ་ཉིད་ཡིན་པའི་ཕྱིར། 
དེ་ལ་ལན་ཁོང་དུ་ཆུད་པར་མི་ནུས་པ་ལན་རྟོགས་པ་མེད་པ་ཉིད་ཚར་གཅད་པའི་གནས་ཡིན་ཏེ། 
ལན་གྱི་ཡུལ་བསྟན་པའི་ཞར་ལ་འོངས་པ་མེད་པར་རྗེས་སུ་སྨྲ་བ་དོན་མེད་པའི་ཕྱིར་རོ། 
།དེ་བཞིན་དུ་མི་ཤེས་པ་ཉིད་ཀྱང་ལན་ཁོང་དུ་ཆུད་པ་མེད་པ་ཉིད་ཚར་གཅད་པའི་གནས་ཉིད་དོ། 
།ཇི་ལྟར་ན་ལན་དང་ལན་གྱི་ཡུལ་མི་ཤེས་པ་ལ་ལན་སྨྲ་བར་འགྱུར། 
ཡུལ་མི་ཤེས་པ་དང་ལན་མི་ཤེས་པ་ཚར་གཅད་པའི་གནས་ཉིད་ཡིན་ཏེ། 
རྣམ་པ་གཞན་དུ་ན་སྤོབས་པ་མེད་པ་ཅན་ཡིན་པའི་ཕྱིར་རོ། 
།དོན་ངེས་པར་གཟུང་བ་མེད་པ་ནི་རྗེས་སུ་སྨྲ་བ་མེད་པ་ཡུལ་མ་བསྟན་པས་ལན་ཁོང་དུ་ཆུད་མི་ནུས་པའི་ཕྱིར། 
ལན་ཁོང་དུ་ཆུད་པ་མེད་དེ། 
ལན་དང་དེའི་ཡུལ་ཤེས་པ་ཅན་ལ་ལན་ཁོང་དུ་ཆུད་པ་མི་སྲིད་པའི་ཕྱིར་རོ། 
།གཉི་ག་ལ་ཡང་དེའི་ལན་དེ་མི་རྟོགས་པའི་རྒྱུ་ཡིན་ནོ། 
།དེ་མེད་པ་ལ་ལན་རྟོགས་པར་འགྱུར་བའི་ཕྱིར་དེ་དག་ཐ་དད་པའི་ཚིག་ཡོད་ན། 
སྤོབས་པ་མེད་པའི་ཡུལ་གང་ཡིན་ཞེས་བརྗོད་པར་བྱ་ཞིང་། 
ཡུལ་མེད་པ་ཅན་ཉིད་ཡིན་པའི་ཕྱིར། 
བརྗོད་པར་བྱ་བ་མ་ཡིན་པར་འགྱུར་རོ། 
།ལན་མི་ཤེས་པ་ནི་མི་ཤེས་པ་མ་ཡིན་གྱི། 
འོན་ཀྱང་ཡུལ་མི་ཤེས་པ་མི་ཤེས་པ་ཡིན་ཏེ། 
ཡུལ་ཤེས་པ་ལ་ལན་ཤེས་པ་མེད་པའི་ཕྱིར་རོ། 
།[^535K]དེ་རྟོགས་པ་མེད་པའི་ཕྱིར་སྤོབས་པ་མེད་པ་ཡིན་ནོ་ཞེ་ན། 
དེ་ལྟར་[^536K]ཡིན་ན་ནི་རྗེས་སུ་སྨྲ་བ་མེད་པའི་ཡུལ་མེད་པ་ཡིན་ཏེ། 
མི་ཤེས་པའི་ནང་དུ་འདུས་པའི་ཕྱིར་རོ། 
།ཡུལ་ཡང་དག་པར་ཁོང་དུ་ཆུད་པ་སུ་ཞིག་རྗེས་སུ་སྨྲ་བ་མེད་པ་[^537K]དེས་ན་རྗེས་སུ་སྨྲ་བ་མེད་པ་ལོགས་ཤིག་ཏུ་བརྗོད་པར་མི་བྱ་སྟེ། 
ལན་མི་ཤེས་པའི་ནང་དུ་འདུས་པའི་ཕྱིར་རོ། 
།ཡུལ་མི་ཤེས་པ་ཉིད་ཀྱིས་ལན་མི་ཤེས་པ་ཡང་ནང་དུ་འདུས་བ་ཡིན་ཏེ། 
ཡུལ་ཤེས་པ་མེད་པར་ལན་ཤེས་པ་མེད་པས་སྤོབས་པ་མེད་པ་ཉིད་ཡོད་པ་མ་ཡིན་ནོ། 
།གལ་ཏེ་ཡུལ་ཤེས་པ་ཡོད་ན་ཡང་། 
ལན་ཤེས་པ་མེད་ན་ཡང་སྤོབས་པ་མེད་པའི་ཡུལ་ཡིན་ནོ་ཞེ་ན། 
དེ་ལྟ་ན་ཡང་ཡུལ་དང་ལན་མི་ཤེས་པ་དག་གི་རབ་ཏུ་དབྱེ་བ་ཡང་ཚར་གཅད་པའི་གནས་གཞན་དུ་བརྗོད་ན། 
དཔེར་ན་མི་ཤེས་པ་ལ་ཡུལ་མི་ཤེས་པ་དང་། 
ལན་མི་ཤེས་པ་ཞེས་བྱ་བའི་རབ་ཏུ་[^538K]དབྱེ་བ་ལ་ཡོན་ཏན་གྱི་ཁྱད་པར་མེད་[^539K]ན་ཚར་གཅད་པའི་གནས་གཞན་དུ་བཞག་པ་ཡིན་ན། 
དེ་ལྟར་མི་ཤེས་པ་དག་ལ་ཡང་། 
ཐམས་ཅད་མི་ཤེས་པ་དང་། 
ཕྱེད་མི་ཤེས་པ་ཞེས་བྱ་བ་ལ་སོགས་པ་རབ་ཏུ་དབྱེ་བ་ཚར་གཅད་པའི་གནས་གཞན་དུ་ཅིའི་ཕྱིར་མི་བརྗོད། 
གཉི་ག་ཡང་མི་ཤེས་པར་འདུས་པར་བརྗོད་པ་ལ་སྐྱོན་[^540K]ཅུང་ཟད་ཀྱང་མེད་ལ། 
ཡོན་ཏན་ནི་ཡོད་པར་གྱུར་པའི་ཕྱིར་འདུས་པར་བརྗོད་པར་རིགས་པ་[^541K]ཡིན་ནོ། 
།དེའི་ཕྱིར་རྗེས་སུ་བརྗོད་པ་མེད་པ་མི་ཤེས་པ་དག་ནི་སྤོབས་པ་མེད་པའི་ཡུལ་ཉིད་ཡིན་པའི་ཕྱིར། 
ལོགས་ཤིག་ཏུ་མ་བརྗོད་དེ། 
གཞན་ཡང་ཕྱོགས་སྔ་མ་དང་ཕྱི་མའི་རྒོལ་བ་དག་གཏན་ཚིགས་ལྟར་སྣང་བ་དང་། 
སྤོབས་པ་མེད་པ་དག་ལས་གཞན་ཚར་གཅད་པའི་གནས་ཡིན་པ་ལ་རིགས་པ་མ་ཡིན་ནོ། 
།དེ་གཉི་གའི་ཚིག་ཉིད་ཀྱིས་ཐམས་ཅད་བསྟན་པའི་ཕྱིར། 
དེ་གཉི་གར་འདུས་པའི་རབ་ཏུ་དབྱེ་བ་ཡོད་ན་ཡོན་ཏན་གྱི་ཁྱད་པར་མེད་པའི་ཚིག་ལས་ཤིན་ཏུ་ཐལ་བར་འགྱུར་བའི་ཕྱིར། 
རབ་ཏུ་སྤྲོས་པ་དོན་མེད་ཡིན་ནོ། 
།ལན་རྟོགས་པ་མེད་པ་ནི་སྤོབས་པ་མེད་པ་སྟེ། 
གཞན་གྱི་ཕྱོགས་འགགས་པ་ལ་ཡང་གང་གི་[^542K]ཚེ་ལན་ཤེས་པར་མི་འགྱུར་བ་དེའི་ཚེ་ཚར་གཅད་པར་བྱ་བ་ཡིན་པར་རིག་པར་[^543K]བྱའོ་ཞེ་ན། 
སྒྲུབ་པར་བྱེད་པའི་ཚིག་གི་དེ་མ་ཐག་པ་ཡུལ་སོ་སོའི་ལན་བརྗོད་པར་བྱ་བ་ལ་དོན་མེད་པ་དང་། 
དེ་ཉིད་གོ་རིམས་བཞིན་དུ་སྨྲ་བ་དང་། 
ཚིགས་སུ་བཅད་པ་འདོན་པ་ལ་སོགས་པས་དུས་འདའ་བར་བྱེད་ཅིང་། 
བྱ་བ་ཁོང་དུ་ཆུད་པར་བྱེད་པ་ནི་ཚར་གཅད་པའི་འོས་པ་ཡིན་ནོ་ཞེས་བྱ་བའི་རིགས་པས་[^544K]ཚར་གཅད་པའི་གནས་སོ། 
།བྱ་བ་ལ་ཆགས་ནས་རྩོད་པ་རྣམ་པར་གཅོད་པ་རྣམ་པར་གཡེང་བར་བྱེད་པ་སྟེ། 
དེའི་ཚེ་ཡང་གང་ཅུང་ཟད་བྱ་བ་ལ་ཆགས་ནས། 
རྩོད་པ་རྣམ་པར་གཅོད་པར་བྱེད་པ་ནི་བདག་གི་བྱ་བ་འདི་ཡིན་ན་ཡོངས་སུ་འདོར་ཞིང་། 
འདིར་གནས་པས་ཕྱིས་བྱའི་ནད་ལ་སོགས་པའི་ཟོལ་དང་། 
བདག་གི་རྐན་འདི་ལྟ་བུ་ལ་སོགས་པས་གཏམ་གཅོད་པས་དེ་ནི་རྣམ་པར་གཡེང་བ་ཞེས་བྱ་བ་ཚར་གཅད་པའི་གནས་སོ། 
།གང་ཡང་རུང་བ་ཅིག་ཚར་གཅད་པར་བྱ་བའི་མཐའི་རྩོད་པ་རང་ཉིད་ཀྱིས་མཐའ་རྟོགས་པར་འགྱུར་རོ། 
།གལ་ཏེ་འདི་ཡང་རྒོལ་བ་ཕྱོགས་སྔ་མ་བྱེད་པ་ན་གཡོ་སྒྱུ་བྱེད་པ་ཙམ་གྱི་སྒོ་ནས་ཡིན་གྱི། 
ཡང་དག་པའམ་ཇི་ལྟ་བར་རྩོད་པའི་ངོར་བྱས་པའི་དགོས་པའི་དངོས་པོ་ལ་མ་ཡིན་ལ། 
རང་གིས་[^545K]སྒྲུབ་པར་བྱེད་པ་ནུས་པ་ཡོངས་སུ་གཅོད་པར་བྱེད་པ་ཉིད་ཀྱི་ཕྱིར། 
རྣམ་པར་གཡེང་བར་འགྱུར་ན། 
དེ་ལྟར་ན་འདི་ནི་གཏན་ཚིགས་ལྟར་སྣང་བའམ། 
དོན་གཞན་གྱི་རྗེས་སུ་འབྲང་བའི་ནང་དུ་འདུས་པར་འགྱུར་ཏེ། 
སྒྲུབ་པར་བྱེད་པ་ནུས་པ་མེད་པ་རྗོད་པར་བྱེད་པའི་ཕྱིར་རོ། 
།སྒྲུབ་པར་བྱེད་པའི་རང་བཞིན་གྱི་འབྱེལ་པ་རྟོགས་པ་མེད་པའི་ཕྱིར། 
དོན་མེད་པ་དང་དོན་དང་བྲལ་བ་དག་ལས་ཐ་དད་པ་མེེད་པ་ལ་དེ་ལྟ་བུའི་འབྲེལ་པ་རྟོགས་པ་མེད་པའི་རྣམ་པ་དག་ལོགས་ཤིག་ཏུ་ཚར་གཅད་པར་བྱ་བ་རྣམ་པར་གཞག་པ་ནི། 
ཤིན་ཏུ་ཐལ་བར་འགྱུར་བ་རབ་ཏུ་སྨྲས་པ་ཡིན་ནོ། 
།ཡང་ན་རྒོལ་བའི་ཕྱོགས་ཕྱི་མ་རྣམ་པར་གཡེང་བར་བྱེད་པ་དེས་ཀྱང་སྒྲུབ་པར་བྱེད་པའི་དེ་མ་ཐག་ཏུ་ལན་བསྟན་པར་བྱ་བ་དེ་རྟོགས་པ་མེད་པར་རྣམ་པར་གཡེང་བ་སྟོན་པར་བྱེད་པ་ནི་སྤོབས་པ་མེད་པའོ[^546K]། 
།དོན་གཞན་གྱི་ནང་དུ་འདུས་པར་འགྱུར་རོ། 
།གལ་ཏེ་གདོན་མི་ཟ་བར་སྒྲུབ་པར་བྱེད་པ་དང་སུན་འབྱིན་པ་དག་ཁོ་ན་ལ་རྩོད་པ་ཐམས་ཅད་འཇུག་པ་མ་ཡིན་ལ། 
རྒོལ་བ་དང་ཕྱིར་རྒོལ་བ་ཐམས་ཅད་ཡང་དག་པར་འཇུག་པ་མ་ཡིན་པ་གཏན་ཚིགས་ལྟར་སྣང་བའམ། 
སྤོབས་པ་མེད་པའི་ནང་དུ་འདུས་པར་མི་འགྱུར་གྱི་འབྲེལ་བ་མེད་པའི་རྩོད་པ་སྣ་ཚོགས་པའི་སྒོ་ནས་ཀྱང་རྣམ་པར་འགྱུར་རོ་[^547K]འགྱུར་རོ་ཞེ་ན། 
མ་ཡིན་ཏེ་མི་སྲིད་པའི་ཕྱིར་རོ། 
།གཅིག་གི་རྟེན་ལ་འགལ་བར་ཁས་ལེན་ན། 
རྣམ་པར་[^548K]འགྱུར་གྱི། 
འགལ་བར་ཁས་མི་ལེན་པ་དང་། 
ཁས་བླངས་པ་མེད་པ་དག་ལ་ནི་རྣམ་པར་རྩོད་པ་མེད་པའི་ཕྱིར་རོ། 
།དེ་ལ་གདོན་མི་ཟ་བར་གཅིག་སྔར་བརྗོད་ན་འཇུག་པར་འགྱུར་གྱི། 
ཅིག་ཅར་རྟོགས་པ་པོ་ཕན་ཚུན་སྨྲས་བ་[^549K]ཉན་པ་དང་ངེས་པར་འཛིན་པ་དང་། 
ལན་དག་ནི་མི་སྲིད་པའི་ཕྱིར། 
འཇུག་པ་འབྲས་བུ་མེད་པ་ཉིད་དོ། 
།རང་བཞིན་དུ་གནས་པའི་བདག་ཉིད་མི་[^550K]འཇུག་པས་ན། 
དེ་རང་གིས་ཁས་བླངས་ཤིང་བཀོད་པ་ངེས་པར་སྒྲུབ་པར་བྱེད་པར་བརྗོད་པར་[^551K]བྱའི། 
རྣམ་པ་གཞན་དུ་ན་[^552K]གཞན་དག་གིས་ཁོང་དུ་ཆུད་པར་མི་འགྱུར་ཞིང་། 
གཞན་གྱིས་ཀྱང་དེ་དང་འབྲེལ་པ་སུན་འབྱིན་པའོ། 
།གཉི་ག་དག་གི་ཡང་དག་པ་མ་ཡིན་པ་གཏན་ཚིགས་ལྟར་སྣང་བ་དང་། 
སྤོབས་པ་མེད་པར་ཐལ་བར་འགྱུར་བའི་ཕྱིར། 
རིགས་པ་འཇུག་པ་ཐམས་ཅད་ཕྱོགས་སྔ་མ་དང་ཕྱི་མ་བཀོད་[^553K]་པ་གཉིས་པོ་དག་ནི་ཤིན་ཏུ་རྒལ་བ་[^554K]མ་ཡིན་ནོ། 
།དེ་དག་གིས་ནི་སྒྲུབ་པ་དམན་པ་རྒོལ་བའི་ལན་བསྟན་པ་ཡིན་ཏེ། 
ཁས་བླངས་པ་མེད་པར་རྩོད་པ་མི་འགྱུར་བའི་[^555K]ཕྱིར་རོ། 
།གང་གི་ཚེ་རྩོད་པ་ཁས་བླངས་ནས་ཞུམ་པའི་སྒོ་ནས་ཅུང་ཞིག་མི་སྨྲ་བའམ། 
གཞན་ཅུང་ཟད་སྨྲ་བར་བྱེད་པ་དེའི་ཚེ་ཇི་ལྟར་གཏན་ཚིགས་ལྟར་སྣང་བའི་ནང་དུ་འདུས་པར་འགྱུར་ཞེ་ན། 
བསྒྲུབས་པ་[^556K]མེད་པའི་སྒྲུབ་བྱེད་དུ་བརྗོད་པ་ནི། 
དེ་སྐད་དུ་བསྟན་པ་བརྗོད་པ་མེད་པ་དང་། 
གཞན་བརྗོད་པ་དག་ཀྱང་ཕམ་པ་ཡིན་ནོ་ཞེས་བསྟན་པ་ནི་རྩོད་པ་ཁས་བླངས་པ་ལ་སྒྲུབ་པར་བྱེད་པའི་ཡན་ལག་མ་བརྗོད་པའི་ཕྱིར་རོ། 
།དེ་དག་གིས་ནི་ལྷག་པ་དང་། །[^557K]ཡང་ཡང་བརྗོད་པ་དང་། 
དམ་བཅའ་བ་ལ་སོགས་པའི་ཚིག་ཚར་གཅད་པའི་གནས་ཉིད་དུ་བཤད་པ་ཡིན་ནོ། 
།སྒྲུབ་པར་བྱེད་པ་ནི་མ་རྟོགས་པ་[^558K]རྟོགས་པར་བྱེད་པའི་མཚན་ཉིད་ཀྱི་ཡུལ་ཅན་ཡིན་པའི་ཕྱིར། 
སྒྲུབ་པར་བྱེད་པའི་[^559K]ཡན་ལག་མ་བརྗོད་པ་ཞེས་བྱ་བ་ཚར་གཅད་པའི་གནས་ཉིད་ཡིན་ནོ། 
།རང་གི་ཕྱོགས་ཀྱི་སྐྱོན་ཁས་བླངས་ནས། 
གཞན་གྱི་ཕྱོགས་ཀྱི་སྐྱོན་ཞར་ལ་འཇུག་པར་བྱེད་པ་ནི་འདོད་པ་ཁས་ལེན་པ་སྟེ། 
གཞན་གྱིས་བརྗོད་པའི་སྐྱོན་སུན་འབྱིན་པ་མེད་པར་ཁྱོད་ཀྱི་འདི་ཡང་སྐྱོན་ཡིན་ནོ་ཞེས་སྨྲ་བར་བྱེད་དེ།དཔེར་ན་ཁྱོད་ཀྱི་རྐུན་མ་ཡིན་ཏེ། 
སྐྱེས་བུ་ཉིད་ཡིན་པའི་ཕྱིར་རོ་ཞེས་སྨྲས་ལ། 
དེས་དེ་ལ་སླར་ཁྱོད་ཀྱང་ངོ་ཞེས་སྨྲ་བ་ལྟ་བུའོ། 
།དེས་རང་གི་ཕྱོགས་ཀྱི་སྐྱོན་ཁས་བླངས་ནས་གཞན་གྱི་ཕྱོགས་ཀྱི་སྐྱོན་[^560K]དེ་ལ་རབ་ཏུ་སྦྱོར་བར་བྱེད་པ་ནི། 
གཞན་གྱི་འདོད་པ་ཁས་ལེན་པར་བྱེད་པ་ཡིན་པའི་ཕྱིར་རོ། 
།འདོད་པ་ཁས་ལེན་པ་སྟེ། 
ཚར་གཅད་པའི་གནས་ཡིན་ནོ། 
།འདིར་ཡང་གང་གི་ཚེ་སྐྱེས་བུ་ཉིད་ཡིན་པའི་ཕྱིར་ཁྱེད་ཀྱང་འགྱུར་ལ། 
ཁྱེད་བདག་ཉིད་དེ་ལྟར་མི་འདོད་པ་དེའི་ཕྱིར་འདི་ནི་རྐུན་མ་ལ་གཏན་ཚིགས་མ་ཡིན་ནོ་ཞེས་བྱ་བའི་བསམ་པ་འདི་ཡིན་པ་དེའི་ཚེ་སྐྱོན་ཅུང་ཟད་ཡོད་པ་མ་ཡིན་ཏེ། 
བདག་ཉིད་རྐུན་མ་ཉིད་དུ་མངོན་པར་འདོད་པ་མེད་ཅིང་གཏན་ཚིགས་རབ་ཏུ་སྟོན་པའི་སྒོ་ནས་སུན་འབྱིན་པར་བྱེད་པའི་ཕྱིར་རོ། 
།རབ་ཏུ་སྦྱོར་བ་མེད་པར་འགལ་བ་དྲང་པོ་ཉིད་ཀྱིས་ཅིའི་ཕྱིར་[^561K]འཁྲུལ་བ་མ་ཡིན་ནོ[^562K]། 
།གང་དེ་ནི་ཅིར་ཡང་མི་རུང་སྟེ། 
དེ་ལྟ་བུའི་རྣམ་པའི་ཐ་སྙད་ནི་འཇིག་རྟེན་ན་ཡོད་པ་ཡིན་ནོ། 
།དེ་ལྟར་ན་དེ་ཉེ་བར་འཇོག་པ་ཁས་ལེན་པ་ཡིན་ན་ཡང་དེའི་ཚེ་ལན་མི་ཤེས་པ་སྒྲུབ་པར་བྱེད་པ་ལ་དེ་ཉིད་ཚར་གཅད་པར་འོས་པ་ཡིན་ཏེ། 
གཞན་ལ་རང་གི་སྐྱོན་ནི་ཉེ་བར་འཇོག་པའི་ཕྱིར་ནི་མ་ཡིན། 
སྒྲུབ་པར་བྱེད་པ་དེ་སྐྱོན་མེད་པ་ཉིད་དུ་དེ་ཁས་ལེན་པ་ཉིད་ལན་མི་ཤེས་པ་ཡིན་པའི་ཕྱིར། 
དེ་ཉིད་ནི་སྔར་ཚར་གཅད་པར་བྱ་བ་ཐོབ་པ་ཡིན་ཏེ། 
གཞན་གྱི་སྐྱོན་ཉེ་བར་འཇོག་པ་ལ་ལྟོས་པ་མེད་པ་ཉིད་ཀྱི་ཕྱིར་རོ། 
།ཚར་བཅད་པར་ཐོབ་པ་ལ་ཚར་མི་གཅོད་པ་ནི་བརྒལ་ཞིང་བརྟག་པ་[^563K]འདོར་བར་བྱེད་པ་སྟེ། 
བརྒལ་ཞིང་བརྟག་པ་ཞེས་བྱ་བ་ནི་ཚར་གཅད་པའི་རིགས་པ་བསྟན་པ་ཡིན་ལ། 
དེ་འདོར་བར་བྱེད་པ་ནི་ཚར་གཅད་པ་ཐོབ་པར་འགྱུར་བ་ལ་རྗེས་སུ་སྦྱོར་བ་མི་བྱེད་པའོ། 
།དེ་ཡང་འཁོར་དག་ལ་གང་ཕམ་པ་ཡིན་ཞེས་འདྲི་བ་བརྗོད་པར་བྱ་བ་ཡིན་གྱི། 
རང་གི་སྐྱོན་ཚར་གཅད་པ་ཐོབ་པར་འགྱུར་བ་རྣམ་པར་འགྲེལ་པར་ནི་མི་འགྱུར་རོ། 
།གལ་ཏེ་འདིར་ཡང་རྒོལ་བའི་སྒྲུབ་པར་བྱེད་པ་ཚར་གཅད་པ་ཐོབ་པ་ལ་ཕྱིར་རྒོལ་བ་བརྒལ་ཞིང་བརྟག་པ་མི་སྦྱོར་བ་ནི་སྤོབས་པ་མེད་པ་ཉིད་ཡིན་ཏེ། 
འདིའི་ལན་མི་ཤེས་པའི་ཕྱིར་བརྒལ་[^564K]ཞིང་བརྟག་པ་འདོར་བ་ནི་ལོགས་ཤིག་ཏུ་ཚར་གཅད་པའི་གནས་མ་ཡིན་ཏེ། 
རིགས་པས་དཔྱད་ན་ཡང་གཉིས་ལས་གཅིག་ལ་ཡང་འདིར་རྒྱལ་བ་དང་ཕམ་པ་དག་ཡོད་པ་མ་ཡིན་ནོ[^565K]། 
།སྒྲུབ་པར་བྱེད་པ་ལྟར་སྣང་བས་མ་བསྟན་པའི་ཕྱིར་དང་། 
ཡང་དག་པའི་སྐྱོན་བརྗོད་པ་མེད་པའི་ཕྱིར་རོ། 
།སྐྱོན་ཅུང་ཟད་རྗོད་པར་བྱེད་ཅིང་། 
ཅུང་ཟད་མ་ཡིན་པ་དེའི་ཚེ་ཚར་གཅད་པར་འོས་པ་མ་ཡིན་ཏེ་ལན་རྟོགས་པའི་ཕྱིར་རོ། 
།གལ་ཏེ་འོས་པ་ཉིད་ཡིན་ཏེ་སྐྱོན་ཡོད་པ་ཐམས་ཅད་མ་བརྗོད་པའི་ཕྱིར་རོ་ཞེ་ན། 
ཡོད་དོ་ཞེས་བྱས་ནས་གདོན་མི་ཟ་བར་སྐྱོན་ཐམས་ཅད་བརྗོད་པར་བྱ་བའམ། 
མ་བརྗོད་པས་[^566K]ཚར་གཅད་པར་བྱ་བ་ནི་མ་ཡིན་ཏེ། 
གཅིག་ཀྱང་སྒྲུབ་པར་བྱེད་པ་དེ་ལ་གནོད་པར་བྱེད་པ་ཉིད་ཡིན་པའི་ཕྱིར་རོ། 
།སྒྲུབ་པར་བྱེད་པ་གཅིག་ལྟ་བུའོ། 
།དཔེར་ན་དོན་གཅིག་ལ་སྒྲུབ་པར་བྱེད་པ་གཅིག་ཁོ་ནས་དེ་འགྲུབ་པའི་ཕྱིར[^567K]། 
ཐམས་ཅད་བླང་བར་མི་བྱའོ། 
།སྐྱོན་བརྗོད་པ་ཉིད་ཀྱིས་གཞན་གྱི་མི་བརྗོད་པ་མེད་པའི་ཕྱིར་ཚང་གཅད་པར་བྱ་བ་མ་ཡིན་ནོ། 
།དེ་བས་ན་ཕྱོགས་སྔ་མ་སྨྲ་བ་དང་ཕྱོགས་ཕྱི་མ་སྨྲ་བ་ཚར་བཅད་པ་ཐོབ་པ་ཚར་གཅོད་པར་མི་བྱེད་པ་དེ་ལྟར་ན་ཡང་རིགས་པས་བྱས་ན་དེ་དག་ལས་གཅིག་ཀྱང་སྔ་མ་བཞིན་དུ་རྒྱལ་བ་དང་ཕམ་པ་དག་མ་ཡིན་ནོ། 
།ལན་སྨྲ་བ་སྐྱོན་ལྟར་སྣང་བར་[^568K]བྱེད་ལ་རང་གི་སྒྲུབ་པར་བྱེད་པས་སྤངས་པ་མེད་པ་ཡིན་ཏེ། 
སྒྲུབ་པར་བྱེད་པ་ཉིད་སྒྲུབ་པར་མི་ནུས་པའི་ཕྱིར། 
རྒོལ་བ་རྒྱལ་བ་མ་ཡིན་ལ། 
སྐྱོན་ཐམས་ཅད་མེད་པར་རབ་ཏུ་བསྟན་པས་སྒྲུབ་པར་བྱེད་པའི་ཡན་ལག་མ་བསྒྲུབས་པ་ཡིན་པའི་ཕྱིར་རོ། 
།ཕྱིར་རྒོལ་བ་ཡང་ཡང་དག་པའི་སྐྱོན་སྟོན་པར་བྱེད་པ་མེད་པའི་ཕྱིར་མ་ཡིན་ནོ། 
།དེའི་ཕྱིར་དེ་ལྟ་བུ་ཡང་བརྒལ་ཞིང་བརྟག་པ་དོར་བ་ཞེས་བྱ་བ་ཕམ་པའི་རྟེན་མ་ཡིན་ནོ། 
།གནས་མ་ཡིན་པ་ལ་ཚར་གཅད་པའི་གནས་སུ་རྗེས་སུ་[^569K]སྦྱོར་བ་ནི། 
རྗེས་སུ་སྦྱོར་བ་མེད་པ་ལ་རྗེས་སུ་སྦྱོར་བ་སྟེ། 
ཚར་གཅད་པའི་གནས་ཀྱི་མཚན་ཉིད་ལ་ལོག་པར་ངེས་པའི་ཕྱིར། 
གཞན་ཚར་གཅད་པའི་གནས་མ་ཡིན་པ་[^570K]ལ་ཚར་གཅད་པར་བྱ་བ་མ་ཡིན་པར་ཁྱེད་སྨྲ་བ་ནི་རྗེས་སུ་སྦྱོར་བ་སྟེ། 
ཚར་གཅད་པར་བྱ་བ་ཉིད་ཡིན་པར་རིག་པར་[^571K]བྱའོ། 
།འདིར་ཡང་གལ་ཏེ་རྒོལ་བ་ལས[^572K]། 
ཕྱིར་རྒོལ་བས་སྒྲུབ་པར་བྱེད་པ་ཡང་དག་པ་མ་ཡིན་པའི་སྐྱོན་མངོན་པར་སྦྱོར་བར་བྱེད་ཅིང་། 
དེས་གནས་མ་ཡིན་པ་དང་སྐྱོན་མ་ཡིན་པ་ལ་ཚར་གཅོད་པའི་གནས་[^573K]མངོན་པར་སྦྱོར་ཞིང་རྗོད་པར་བྱེད་པར་འགྱུར་ན། 
དེ་ལྟར་ན་ཡང་དག་པའི་སྐྱོན་བརྗོད་པའི་མཚན་ཉིད་ཀྱི་ལན་རྟོགས་པ་མེད་པའི་ཕྱིར། 
ཅིག་ཤོས་ཀྱི་ལན་ལྟར་སྣང་བ་ཉིད་བསྟན་པ་ན་སྤོབས་པ་མེད་པ་ཉིད་ཚར་གཅད་པར་བྱ་བ་ཉིད་ཡིན་ནོ་ཞེས་བྱ་བ། 
འདི་ལས་འདི་ཚར་གཅད་པའི་གནས་གཞན་མ་ཡིན་ནོ། 
།འོན་ཀྱང་[^574K]ཕྱིར་རྒོལ་བ་སྒྲུབ་པར་བྱེད་པའི་ཡང་དག་པའི་སྐྱོན་བརྗོད་པ་ལ་གཞན་གྱིས་སྐྱོན་ལྟར་སྣང་བའི་ཚིག་གིས་མངོན་པར་སྦྱོར་ཞིང་དེ་ཡང་དག་པའི་[^575K]སྐྱོན་བསྟན་པ་ལ་སྒྲུབ་པར་བྱེད་པ་ལྟར་སྣང་བའི་ཚིག་ཉིད་ཀྱིས་ཚར་གཅད་པར་བྱ་བ་[^576K]ཡིན་པའི་ཕྱིར་རོ། 
།དེ་ལྟ་བུ་འདི་ཡང་གཏན་ཚིགས་ལྟར་སྣང་བ་དག་ལས་ཐ་དད་པ་མེད་པ་སྟེ་ངེས་པར་ཡུལ་གཞན་ཁྱད་པར་བདེ་བའི་[^577K]དོན་དུ་གཏན་ཚིགས་ལྟར་སྣང་བ་ཚར་གཅད་པའི་གནས་ཉིད་དུ་བརྗོད་པར་བྱ་སྟེ། 
དེ་བསྟན་ན་གཞན་སྟོན་པར་བྱེད་པ་[^578K]དོན་མེད་པ་[^579K]ཅན་ཡིན་ནོ། 
།གྲུབ་པའི་མཐའ་ཁས་བླངས་ནས་ངེས་པ་མེད་པའི་ཕྱིར། 
ཚིག་ཞར་ལ་འོངས་པ་ནི་གྲུབ་པའི་[^580K]མཐའ་མེད་པ་སྟེ། 
དེའི་དོན་འགའ་ཞིག་ཀྱང་ཡོད་པར་དམ་བཅས་ནས། 
དམ་བཅས་པའི་དོན་གྱི་ཡུལ་ལས་ཟློག་པའི་[^581K]ཚིག་ཞར་ལ་འོངས་པ་བྱེད་པ་གྲུབ་པའི་[^582K]མཐའ་མེད་པར་བྱེད་པ་ནི། 
གྲུབ་པའི་མཐའི་མེད་པར་ཤེས་པ་སྟེ། 
དཔེར་ན་ཡོད་པ་ནི་འཇིག་པར་མི་འགྱུར་ཞིང་། 
མེད་པའམ་སྐྱེ་བར་མི་འགྱུར་རོ། 
།གྲུབ་པའི་[^583K]མཐའ་ཁས་བླངས་ནས་ཕྱོགས་རྣམ་པར་འཇོག་པར་བྱེད་དེ། 
རང་བཞིན་གཅིག་གིས་གསལ་བ་འདི་འགྱུར་བའི་རྗེས་སུ་འགྲོ་བ་མཐོང་བའི་ཕྱིར་ཏེ། 
འཇི་བའི་རྗེས་སུ་འགྲོ་བ་ཁམ་ཕོར་ལ་སོགས་པ་མཐོང་བ་ནི་རང་བཞིན་གཅིག་ཉིད་ཡིན་ཏེ། 
དེ་ལྟར་ན་ཡང་བདེ་བ་དང་སྡུག་བསྔལ་དང་ལྡན་པའི་གསལ་བ་འདིའི་དབྱེ་བ་འཛིན་པ་ན། 
དེ་བདེ་བ་ལ་སོགས་པ་དག་གི་སྒོ་ནས་རང་བཞིན་གཅིག་ཡིན་ནོ། 
།དེས་དེ་སྐད་དུ་བརྒལ་ཞིང་བརྟག་པ་རྗོད་པར་བྱེད་དོ། 
།དེ་ལ་གཞན་དུ་རང་བཞིན་གྱི་འགྱུར་བ་ཞེས་ཇི་ལྟར་མཚོན་པར་བྱ། 
ཆོས་གཞན་ལྡོག་པ་ན་ཆོས་གཞན་འཇུག་པར་འགྱུར་བའི་གནས་སྐབས་གང་ཡིན་པ་དེ་ནི་དེའི་རང་བཞིན་ཡིན་ནོ[^584K]། 
།ཆོས་གཞན་གང་ཡིན་པ་དེ་ནི་དེའི་འགྱུར་བ་ཡིན་ནོ། 
།དེའི་[^585K]རང་བཞིན་གྱི་དོན་ལྡོག་པ་ལས་ངེས་པ་མེད་པའི་ཚིག་ལ་སྦྱོར་བའི་ཕྱིར་རོ། 
།འདིས་དམ་བཅས་པ་མེད་པ་སྐྱེ་བར་མི་འགྱུར་ཞིང་། 
ཡོད་པར་[^586K]འཇིག་པར་མི་འགྱུར་བ་ཡིན་ནོ་ཞེས་སོ། 
།ཡོད་པ་དང་མེད་པ་དག་ཀྱང་མི་མངོན་པ་དང་མངོན་པ་དག་མེད་པར་པར་[^587K]འགའ་ཞིག་གིས་[^588K]འཇུག་པ་ཆད་པ་མེད་པ་དང་། 
འཇུག་པར་འགྱུར་བ་མ་ཡིན་ནོ་ཞེས་བྱ་བ་དེ་ལྟར་རྣམ་པར་གཞག་[^589K]ནས། 
འདི་ལྟར་ཡོད་པའི་བདག་ཉིད་འཇིག་པ་དང་། 
མེད་པའི་ཡང་བདག་ཉིད་ཐོབ་པ་ཁས་བླངས་པས་འགྲུབ་པའི་མཐའ་མེད་པར་འགྱུར་རོ། 
།འོན་ཏེ་ཁས་མི་ལེན་ན་ནི་ཕྱོགས་འགྲུབ་པར་མི་འགྱུར་རོ། 
།འདི་ལ་ཡང་ཅུང་ཟད་ངེས་པ་མེད་པའི་ཕྱིར་ཚིག་ཞར་ལ་འོངས་པ་གང་དེས་མེད་པ་ནི་སྐྱེ་བར་མི་འགྱུར་ཞིང་། 
ཡོད་པ་ནི་འཇིག་པར་མི་འགྱུར་ཞེས་སྨྲས་པ་དེ་བསྒྲུབ་པར་བྱ་བའི་ཕྱིར་རང་བཞིན་གཅིག་པོ་གསལ་བ་འདི་རྗེས་སུ་འགྲོ་བ་མཐོང་བའི་ཕྱིར་རོ་ཞེས་བྱ་བ་འདི་སྨྲས་པ་དེ་ལ་བདེ་བ་དང་སྡུག་བསྔལ་དང་། 
གཏི་མུག་ནི་རང་བཞིན་གཅིག་སྐྱེ་གནས་ཐ་དད་པ་མེད་པ་དེའི་གསལ་བ་འདིའི་རྗེས་སུ་འགྲོ་བ་མཐོང་བའི་ཕྱིར། 
གསལ་བ་དེའི་རང་བཞིན་ཐ་མི་དད་པ་དམིགས་པའི་ཕྱིར་རོ། 
།བདེ་བ་ལ་སོགས་པ་དག་ལ་ནི་སྐྱེ་བ་དང་འཇིག་པ་མེད་པའི་ཕྱིར། 
དེའི་བདག་ཉིད་ཅན་ཐམས་ཅད་ལ་སྐྱེ་འཇིག་མེད་པ་ཡིན་ནོ་ཞེས་བྱ་བ་སྒྲུབ་པར་[^590K]འགྱུར་རོ་ཞེས་བྱ་བ་འདི་ལ་གཏན་ཚིགས་ཀྱི་སྐྱོན་དེ་མི་བརྗོད་པར་བདག་ཉིད་འདིར་རང་བཞིན་འགྱུར་བའི་མཚན་ཉིད་འདྲ་[^591K]ཞིང་། 
རང་བཞིན་དང་འབྲེལ་བ་མེད་པས་ངེས་པ་མེད་པའི་ཕྱིར། 
ཚིག་ལ་འཇུག་པར་བྱེད་དོ། 
།དེ་ལ་གསལ་བ་ཞེས་བྱ་བའི་འཇུག་པ་དང་ལྡོག་པའི་ཆོས་ཅན་འདིར་འགྱུར་བར་བརྗོད་པར་བྱ་བ་ཡིན་ན་བདེ་བ་ལ་སོགས་པ་ནི་དེ་ལྟ་མ་[^592K]ཡིན་ནོ། 
།གསལ་བ་དང་བདེ་བ་ལ་སོགས་པའི་རྗེས་སུ་འགྲོ་བ་བདེ་བ་ལ་སོགས་པའི་རང་བཞིན་ཡིན་ན། 
འཇུག་པ་དང་ལྡོག་པའི་ཆོས་ཀྱི་མཚན་ཉིད་ཉམས་པར་འགྱུར་རོ། 
།དེ་དང་བྲལ་བ་ཡིན་ན་ནི། 
བདེ་བ་ལ་སོགས་པའི་རང་བཞིན་མ་ཡིན་ཏེ། 
གསལ་བའི་མཚན་ཉིད་འགལ་བའི་ཕྱིར་རོ། 
།བདེ་བ་ལ་སོགས་པའི་རྗེས་སུ་འགྲོ་བ་མཐོང་བའི་ཕྱིར་ཞེས་བྱ་བའི་གཏན་ཚིགས་མ་གྲུབ་པ་ཡིན་ན་ནི་དེས་སྒྲུབ་པར་བྱེད་པའི་སྐྱོན་བརྗོད་པའི་ཕྱོགས་སུན་འབྱིན་པར་འགྱུར་རོ། 
།སྒྲུབ་པར་བྱེད་པའི་སྐྱོན་ཉེ་བར་བརྗོད་པ་མེད་པར་བརྗོད་པ་རྒྱས་པར་བྱས་ནས་རང་གི་སྐྱོན་གཞན་ལ་འགེལ་བར་བྱེད་དོ། 
།གལ་ཏེ་རྣམ་པ་འདི་ཉིད་ཀྱིས་སྐྱོན་འདི་བརྗོད་པ་ཡིན་ནོ་ཞེ་ན། 
དེ་ནི་སྒྱུ་སྐར་[^593K]མཁན་གྱི་ཡུལ་ཡིན་གྱི། 
འཇིག་རྟེན་པ་སྒྲས་མ་བསྟན་པའི་དོན་རྟོགས་པར་མི་ནུས་པའི་ཕྱིར་རོ། 
།དེ་ཉིད་ནི་འདིར་གླུ་གར་[^594K]མཁན་གྱི་རི་མོ་འདྲི་བའི་ཚུལ་ཡིན་ནོ། 
།འདི་ཡང་འདི་སྐད་དུ་བཤད་པའི་རིགས་པས། 
སྔར་སྒྲུབ་པར་བྱེད་པའི་ཡན་ལག་མ་གྲུབ་པའི་གཏན་ཚིགས་འདི་བརྗོད་པ་ཉིད་ཀྱི་ཕྱིར་ཚར་གཅད་པར་འོས་པ་ཡིན་གྱི་ངེས་པ་མེད་པའི་ཕྱིར་ཚིག་ཞར་ལ་འོངས་པའི་ཕྱིར་ནི་མ་ཡིན་ནོ། 
།འདི་ཡང་གཏན་ཚིགས་ལྟར་སྣང་བ་དག་ཉིད་ཀྱི་ནང་དུ་འདུས་པའི་ཕྱིར་རོ། 
།[^595K]ལོགས་ཤིག་ཏུ་བརྗོད་པར་བྱ་བ་མ་ཡིན་ནོ། 
།ཇི་སྐད་དུ་བཤད་པའི་གཏན་ཚིགས་ལྟར་སྣང་བ་ཡང་ཚར་གཅད་པའི་གནས་ཡིན་ནོ། 
།མཚན་ཉིད་གཞན་དང་འབྲེལ་བས་གཏན་ཚིགས་ལྟར་སྣང་བ་ཚར་གཅད་པའི་གནས་སུ་འགྱུར་བའམ། 
དཔེར་ན་ཚད་མ་དགག་མ་གཞལ་བྱ་ཉིད་ཀྱིས་འགྱུར་བ་ལྟ་བུའོ། 
།དེའི་ཕྱིར་ཇི་སྐད་དུ་བསྟན་པ་གཏན་ཚིགས་ལྟར་སྣང་བའི་མཚན་ཉིད་ཁོ་ན་ཚར་གཅད་པའི་གནས་སུ་འགྱུར་རོ་ཞེས་སྨྲས་སོ། 
།འདིར་ཡང་ཇི་སྐད་དུ་བཤད་པ་སྨོས་པ་དཔྱད་པར་བྱ་བ་ཉིད་ཡིན་ཏེ[^596K]། 
ཅི་དེ་དག་ཇི་སྐད་དུ་མཚོན་པར་བྱེད་པའི་རབ་ཏུ་དབྱེ་བ་དེ་ལྟ་བུ་ཉིད་དམ། 
འོན་ཏེ་རྣམ་པ་གཞན་ཡིན་ཞེས་ཏེ་དཔྱད་པར་བྱ་བ་ཡིན་ན་ཡང་། 
འདི་ཤིན་ཏུ་ཐལ་བར་འགྱུར་བའི་ཕྱིར་དེ་མ་སྤྲོས། 
ཅི་ལྟར་རིགས་པར་གཏན་ཚིགས་ལྟར་སྣང་བ་ཚར་གཅད་པར་བྱ་བའི་གནས་ཡིན་ནོ་ཞེས་བྱ་བ་དེ་ཙམ་འདིར་འདོད་པར་བྱ་བ་ཡིན་ནོ། 
།དེ་ཉིད་མཐོང་ལ་འཇིག་རྟེན་དག་གི་མ་རིག་རབ་རིབ་ཚོགས་དག་གཅོད་བྱེད་པའི། 
།རྩོད་པའི་རིགས་པ་འདི་ནི་དམ་པ་གཞན་ལ་ཕན་པར་དགྱེས་པ་དག་གིས་གསུངས། 
།གང་ཕྱིར་འགྲོ་བ་མི་ཤེས་པ་ཡིས་དེ་ཉིད་མཐོང་བ་དག་ལ་སྒྲིབ་བྱེད་པའི། 
།དེ་ཕྱིར་དེ་ལ་ཡང་དག་གསལ་བར་བྱ་ཕྱིར་བདག་གིས་འབད་པས་འདི་བྱས་སོ། 
།སློབ་དཔོན་ཆེན་པོ་དྷརྨ་ཀཱིརྟིའི་ཞལ་སྔ་ནས་ཀྱིས་མཛད་པ་རྩོད་པའི་རིགས་པ་[^597K]ཞེས་བྱ་བའི་རབ་ཏུ་བྱེད་པ་རྫོགས་སོ།། 
།།དཔལ་ལྷ་བཙུན་པ་ཞིབ་འོད་ཀྱི་ཞལ་སྔ་ནས་དང་། 
དཔལ་ལྷ་བཙན་པོ་ཁྲི་བཀྲ་ཤིས་མངའ་བདག་རྩེ་ལྡེ་བཙན་གྱི་ཞལ་སྔ་ནས་ཀྱི་[^598K]བཀས། 
རྒྱ་གར་གྱི་མཁན་པོ་ཆེན་པོ་ཛྙཱ་ན་ཤྲཱི་བྷ་དྲའི་[^599K]ཞལ་སྔ་ནས་དང་། 
དགེ་སློང་དགེ་བའི་བློ་གྲོས་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པ[^600K]། 
སླད་ཀྱིས་ཀྱང་པཎྜི་ཏ་ཆེན་པོ་དཱི་པཾ་[^601K]ཀ་ར་དང། 
ལོ་ཙཱ་བ་[^602K]དགེ་སློང་དར་མ་གྲགས་ཀྱིས་ཞུས་ཤིང་གཏན་ལ་ཕབ་པའོ།།

[^1K]: ཙོ་ཏ་ན། སྣར་ཐང་། པེ་ཅིན།
[^2K]: ཞེས་བྱ་བ། སྣར་ཐང་། པེ་ཅིན།
[^3K]: བཞག་པ། སྣར་ཐང་། པེ་ཅིན།
[^4K]: སྒྱུས། སྣར་ཐང་། པེ་ཅིན།
[^5K]: བཅད་པ། སྣར་ཐང་། པེ་ཅིན།
[^6K]: སྒྲུབ་པའི། སྣར་ཐང་། པེ་ཅིན།
[^7K]: ནི། ཞེས་པར་མ་གཞན་ནང་མེད།
[^8K]: བསྒྲུབ་པ། སྣར་ཐང་། པེ་ཅིན།
[^9K]: བསྒྲུབ་པ། སྣར་ཐང་། པེ་ཅིན།
[^10K]: སྒྲུབ་པར། པེ་ཅིན།
[^11K]: བསྒྲུབ། སྣར་ཐང་། པེ་ཅིན།
[^12K]: ཡོད་པར། སྣར་ཐང་།
[^13K]: ལ། ཞེས་པར་མ་གཞན་ནང་མེད།
[^14K]: དངོས་པོ། ཞེས་པར་མ་གཞན་ནང་མེད།
[^15K]: གྱིས། ཞེས་པར་མ་གཞན་ནང་མེད།
[^16K]: བྱེད་པའི། པེ་ཅིན།
[^17K]: ཕྱིར་པའོ། སྣར་ཐང་། པེ་ཅིན།
[^18K]: ལ། ཞེས་པར་མ་གཞན་ནང་མེད།
[^19K]: ཟ་བ། སྣར་ཐང་། པེ་ཅིན།
[^20K]: རྣམས། སྣར་ཐང་། པེ་ཅིན།
[^21K]: མ། ཞེས་པར་མ་གཞན་ནང་མེད།
[^22K]: ཕྱིར། སྣར་ཐང་། པེ་ཅིན།
[^23K]: ཡིན་པ་པར། སྣར་ཐང་། པེ་ཅིན།
[^24K]: གྲུབ་པ། སྣར་ཐང་། པེ་ཅིན།
[^25K]: གཞན་པར། སྣར་ཐང་། པེ་ཅིན།
[^26K]: མཐོང་བ་གང། སྣར་ཐང་། པེ་ཅིན།
[^27K]: བསྒྲུབ་འགྱུར་རོ། སྣར་ཐང་། པེ་ཅིན།
[^28K]: དཀའ། སྣར་ཐང་།
[^29K]: བསྒྲུབ་པ། སྣར་ཐང་། པེ་ཅིན།
[^30K]: བསྒྲུབ་པ། སྣར་ཐང་། པེ་ཅིན།
[^31K]: བསྒྲུབ་པ། སྣར་ཐང་། པེ་ཅིན།
[^32K]: སྒྲུབ་ན། སྣར་ཐང་། པེ་ཅིན།
[^33K]: པ་དག་སྒྲུབ་པར་བྱེད་པའི་ཚད་མ་དག་གིས་རབ་ཏུ་གྲུབ་སྟེ།_། ཞེས་པར་མ་གཞན་ནང་མེད།
[^34K]: དངོས་པོ་དང་དངོས་པོ་......རབ་ཏུ་སྒྲུབ་པ་ན་ནི། སྣར་ཐང་། པེ་ཅིན།
[^35K]: བསྒྲུབ་པར། སྣར་ཐང་། པེ་ཅིན།
[^36K]: དེ། སྣར་ཐང་། པེ་ཅིན།
[^37K]: མེད། སྣར་ཐང་། པེ་ཅིན།
[^38K]: མེད། སྣར་ཐང་། པེ་ཅིན།
[^39K]: ད་ཁ། སྣར་ཐང་། པེ་ཅིན།
[^40K]: སྒྲུབ་པ། སྣར་ཐང་། པེ་ཅིན།
[^41K]: མ་པ་ན། སྣར་ཐང་། པེ་ཅིན།
[^42K]: མ་སྒྲུབ་པས། སྣར་ཐང་། པེ་ཅིན།
[^43K]: ངེས་པའི། སྣར་ཐང་། པེ་ཅིན།
[^44K]: རྟོག་པ་པོས། སྣར་ཐང་། པེ་ཅིན།
[^45K]: མི། ཞེས་པར་མ་གཞན་ནང་མེད།
[^46K]: ལོག་པས་པར། སྣར་ཐང་། པེ་ཅིན།
[^47K]: ཁྱད་པར། ཞེས་པར་མ་གཞན་ནང་མེད།
[^48K]: ཡོད་པ། ཞེས་པར་མ་གཞན་ནང་མེད།
[^49K]: རྒྱུ། སྣར་ཐང་། པེ་ཅིན།
[^50K]: གཞན། སྣར་ཐང་། པེ་ཅིན།
[^51K]: ཡིན་པར། སྣར་ཐང་། པེ་ཅིན།
[^52K]: ཡོད་པ། ཞེས་པར་མ་གཞན་ནང་མེད།
[^53K]: ཐ་སྙད། སྣར་ཐང་། པེ་ཅིན།
[^54K]: རྟག་གོ། སྣར་ཐང་། རྟོག་གོ། པེ་ཅིན།
[^55K]: །_། ཞེས་པར་མ་གཞན་ནང་མེད།
[^56K]: དེ་ཉིད་དེས། སྣར་ཐང་། པེ་ཅིན།
[^57K]: རང། སྣར་ཐང་། པེ་ཅིན།
[^58K]: ནི། ཞེས་པར་མ་གཞན་ནང་མེད།
[^59K]: དེ། ཞེས་པར་མ་གཞན་ནང་མེད།
[^60K]: ལོག་པ། སྣར་ཐང་། པེ་ཅིན།
[^61K]: ཏེ། སྣར་ཐང་། པེ་ཅིན།
[^62K]: སྣ་ཚོགས་པ་དང་གཅིག་པའི་བདག་ཉིད་ཀྱི། ཞེས་པར་མ་གཞན་ནང་མེད།
[^63K]: མང་བས། སྣར་ཐང་།
[^64K]: འཁོར་ལོ། སྣར་ཐང་། པེ་ཅིན།
[^65K]: འགེགས་པར། སྣར་ཐང་། པེ་ཅིན།
[^66K]: མ། ཞེས་པར་མ་གཞན་ནང་མེད།
[^67K]: ཚོལ་བའི། སྣར་ཐང་། པེ་ཅིན།
[^68K]: གཅིག་པ། ཞེས་པར་མ་གཞན་ནང་མེད།
[^69K]: ཞེ་ཞེས། སྣར་ཐང་། པེ་ཅིན།
[^70K]: སྒྲ། སྣར་ཐང་། པེ་ཅིན།
[^71K]: ལ་དོན་རྣམས། ཞེས་པར་མ་གཞན་ནང་མེད།
[^72K]: ནུས་པ་ཞེས་བྱ་བ་ལ་གཅིག་དང་དུ་མའི། ཞེས་པར་མ་གཞན་ནང་མེད།
[^73K]: ཅན། སྣར་ཐང་། པེ་ཅིན།
[^74K]: བྱ་བ། པེ་ཅིན།
[^75K]: གཅིག་དང། ཞེས་པར་མ་གཞན་ནང་མེད།
[^76K]: སློང་བའི། སྣར་ཐང་། པེ་ཅིན།
[^77K]: སྟོན། སྣར་ཐང་། པེ་ཅིན།
[^78K]: སློང་བར། སྣར་ཐང་། པེ་ཅིན།
[^79K]: སྐྱེས་བུས། སྣར་ཐང་། པེ་ཅིན།
[^80K]: འབྲེལ་པ། སྣར་ཐང་། པེ་ཅིན།
[^81K]: ཇི་ལྟར། ཞེས་པར་མ་གཞན་ནང་མེད།
[^82K]: ལ་བ་སོགས་པ། སྣར་ཐང་། པེ་ཅིན།
[^83K]: མ་ཡིན་པ། སྣར་ཐང་། པེ་ཅིན།
[^84K]: ཅི་དེ། སྣར་ཐང་། པེ་ཅིན།
[^85K]: གིས། སྣར་ཐང་། པེ་ཅིན།
[^86K]: ཏུ། སྣར་ཐང་། པེ་ཅིན།
[^87K]: སྣང་བ། སྣར་ཐང་། པེ་ཅིན།
[^88K]: གྱིས་མངོན་སུམ། ཞེས་པར་མ་གཞན་ནང་མེད།
[^89K]: འཚོང་བ། སྣར་ཐང་། པེ་ཅིན།
[^90K]: དེ་དག་གིས། ཞེས་པར་མ་གཞན་ནང་མེད།
[^91K]: ལ་སོགས་པས། སྣར་ཐང་། པེ་ཅིན།
[^92K]: བྱ། སྣར་ཐང་། པེ་ཅིན།
[^93K]: ཚད་མ་མ་ཡིན་པས་ཡོད་པ་ཁས་ལེན་པ་མི་རིགས་སོ། སྣར་ཐང་། པེ་ཅིན།
[^94K]: བལྟོས་པ། སྣར་ཐང་། པེ་ཅིན།
[^95K]: དུ་པ་ཡོད་པ་དག་གིས་ཐ་དད། སྣར་ཐང་། པེ་ཅིན།
[^96K]: དེ། ཞེས་པར་མ་གཞན་ནང་མེད།
[^97K]: གྱིས། སྣར་ཐང་། པེ་ཅིན།
[^98K]: བཙུབ་ཤིང་བཙུབས་པའི། སྣར་ཐང་། པེ་ཅིན།
[^99K]: ལྦངས། སྣར་ཐང་། པེ་ཅིན།
[^100K]: བསྲེག་པའི། སྣར་ཐང་། པེ་ཅིན།
[^101K]: དུ། ཞེས་པར་མ་གཞན་ནང་མེད།
[^102K]: བསྐྱེད་པའི། སྣར་ཐང་། པེ་ཅིན།
[^103K]: སྒྲ། སྣར་ཐང་། པེ་ཅིན།
[^104K]: གྲུབ་པར། སྣར་ཐང་། པེ་ཅིན།
[^105K]: དེ་ཉིད་ཉིད། པེ་ཅིན། དེ་དེ་ཉིད། སྣར་ཐང་།
[^106K]: ཡོད་དུ་ཟིན་ཀྱང། ཞེས་པར་མ་གཞན་ནང་མེད།
[^107K]: དམིགས་པ། སྣར་ཐང་། པེ་ཅིན།
[^108K]: ལས། ཞེས་པར་མ་གཞན་ནང་མེད།
[^109K]: རིག། ཞེས་པར་མ་གཞན་ནང་མེད།
[^110K]: དེ། ཞེས་པར་མ་གཞན་ནང་མེད།
[^111K]: ཡང། སྣར་ཐང་། པེ་ཅིན།
[^112K]: བླངས་པར་བྱ་བ་དང། སྣར་ཐང་། པེ་ཅིན།
[^113K]: ཁྱབ། སྣར་ཐང་། པེ་ཅིན།
[^114K]: ཞེས་བྱ་བའོ། སྣར་ཐང་། པེ་ཅིན།
[^115K]: འགའ་ཞིག། སྣར་ཐང་། པེ་ཅིན།
[^116K]: མི་ལྡོག་པའི་ཕྱིར་ཐམས་ཅད། སྣར་ཐང་། པེ་ཅིན།
[^117K]: ཏུ་འགའ་ཞིག། ཞེས་པར་མ་གཞན་ནང་མེད།
[^118K]: ཕྱིར། སྣར་ཐང་།
[^119K]: བཞག་པ། སྣར་ཐང་། པེ་ཅིན།
[^120K]: བཞག་པར། སྣར་ཐང་། པེ་ཅིན།
[^122K]: སྒྲུབ་པ། སྣར་ཐང་། པེ་ཅིན།
[^123K]: དེ། ཞེས་པར་མ་གཞན་ནང་མེད།
[^124K]: ནོ། ཞེས་པར་མ་གཞན་ནང་མེད།
[^125K]: གི། སྣར་ཐང་། པེ་ཅིན།
[^126K]: ལོག་པས། སྣར་ཐང་། པེ་ཅིན།
[^127K]: ཡང། ཞེས་པར་མ་གཞན་ནང་མེད།
[^128K]: ལོག་པ། སྣར་ཐང་། པེ་ཅིན།
[^129K]: ལོག་པ། སྣར་ཐང་། པེ་ཅིན།
[^130K]: དེ། ཞེས་པར་མ་གཞན་ནང་མེད།
[^131K]: མ། སྣར་ཐང་། པེ་ཅིན།
[^132K]: གྱིས། སྣར་ཐང་། པེ་ཅིན།
[^133K]: འཇིགས་པ། ཅོ་ནེ།
[^134K]: ཀྱི། ཞེས་པར་མ་གཞན་ནང་མེད།
[^135K]: འགྱུར་བ། སྣར་ཐང་། པེ་ཅིན།
[^136K]: དེ་ནི། ཞེས་པར་མ་གཞན་ནང་མེད།
[^137K]: འདི། སྣར་ཐང་། པེ་ཅིན།
[^138K]: གང། ཞེས་པར་མ་གཞན་ནང་མེད།
[^139K]: སྐྱེ་བ། སྣར་ཐང་། པེ་ཅིན།
[^140K]: དང། སྣར་ཐང་།
[^141K]: རྗེས། སྣར་ཐང་། པེ་ཅིན།
[^142K]: ཡིན། སྣར་ཐང་།
[^143K]: ལྡོག་པ། སྣར་ཐང་། པེ་ཅིན།
[^144K]: ལ། སྣར་ཐང་། པེ་ཅིན།
[^145K]: སོགས་པ། སྣར་ཐང་། པེ་ཅིན།
[^146K]: ཐ་དད། སྣར་ཐང་། པེ་ཅིན།
[^147K]: བཞག་པ། སྣར་ཐང་།
[^148K]: གི། སྣར་ཐང་། པེ་ཅིན།
[^149K]: སྐྱེས་པ། སྣར་ཐང་། པེ་ཅིན།
[^150K]: ཏེ། སྣར་ཐང་། པེ་ཅིན།
[^151K]: དག། ཞེས་པར་མ་གཞན་ནང་མེད།
[^152K]: ཐ་དད། སྣར་ཐང་། པེ་ཅིན།
[^153K]: རྟོགས་པར། སྣར་ཐང་། པེ་ཅིན།
[^154K]: བརྟགས་པ། སྣར་ཐང་། པེ་ཅིན།
[^155K]: གང། སྣར་ཐང་། པེ་ཅིན།
[^156K]: ཅན། ཞེས་པར་མ་གཞན་ནང་མེད།
[^157K]: ཡང། སྣར་ཐང་། པེ་ཅིན།
[^158K]: ནི། སྣར་ཐང་། པེ་ཅིན།
[^159K]: ལ། སྣར་ཐང་། པེ་ཅིན།
[^160K]: ཡིན་པ་པའི། སྣར་ཐང་། པེ་ཅིན།
[^161K]: མ། ཞེས་པར་མ་གཞན་ནང་མེད།
[^162K]: དང། སྣར་ཐང་། པེ་ཅིན།
[^163K]: སོར་མོར། སྣར་ཐང་། པེ་ཅིན།
[^164K]: ལྟ་བུའི། སྣར་ཐང་། པེ་ཅིན།
[^165K]: ནོ། སྣར་ཐང་། པེ་ཅིན།
[^166K]: སྔ་ན། སྣར་ཐང་། པེ་ཅིན།
[^167K]: ཡིན་ཏེ། སྣར་ཐང་། པེ་ཅིན།
[^168K]: ཡང། ཞེས་པར་མ་གཞན་ནང་མེད།
[^169K]: འགྱུར། སྣར་ཐང་། པེ་ཅིན།
[^170K]: ལ། སྣར་ཐང་། པེ་ཅིན།
[^171K]: ཡོད་པ། སྣར་ཐང་། པེ་ཅིན།
[^172K]: སྐྱེ་བར། སྣར་ཐང་། པེ་ཅིན།
[^173K]: བཞིན། སྣར་ཐང་། པེ་ཅིན།
[^174K]: གྱི། སྣར་ཐང་། པེ་ཅིན།
[^175K]: ནི་ཕྱི། སྣར་ཐང་། པེ་ཅིན།
[^176K]: ཆེས་ཐལ་བའི། སྣར་ཐང་། པེ་ཅིན།
[^177K]: མེད་ལ་མི་གནས་པ། ཞེས་པར་མ་གཞན་ནང་མེད།
[^178K]: བཤད་པ། སྣར་ཐང་། པེ་ཅིན།
[^179K]: ཏུ། སྣར་ཐང་།
[^180K]: ལ་མི་དམིགས་པ། སྣར་ཐང་། པེ་ཅིན།
[^181K]: བསྒྲུབ་པ། སྣར་ཐང་། པེ་ཅིན།
[^182K]: རབ། སྣར་ཐང་།
[^183K]: ཁྱབ་པར། སྣར་ཐང་། པེ་ཅིན།
[^184K]: བསྒྲུབ། སྣར་ཐང་། པེ་ཅིན།
[^185K]: བསྒྲུབ་པ། སྣར་ཐང་།
[^186K]: མི། ཞེས་པར་མ་གཞན་ནང་མེད།
[^187K]: དམིགས་པ་དག། པེ་ཅིན། དམིགས་པ་དེ་དག། སྣར་ཐང་།
[^188K]: བསྒྲུབ་པ། སྣར་ཐང་། པེ་ཅིན།
[^189K]: བསྒྲུབ་པ། སྣར་ཐང་།
[^190K]: བཟོད་པའི། སྣར་ཐང་།
[^191K]: བཅས་པའི། སྣར་ཐང་།
[^192K]: བསྒྲུབ། སྣར་ཐང་། པེ་ཅིན།
[^193K]: དག། སྣར་ཐང་།
[^194K]: བཅོད་པའི། སྣར་ཐང་།
[^195K]: དོན་པ་རྗོད་པར། པེ་ཅིན། དོན་པ་བརྗོད་པར། སྣར་ཐང་།
[^196K]: ནམ། ཆོས་མི་མཐུན་པ་ཉིད་ཅན། སྣར་ཐང་། པེ་ཅིན།
[^197K]: བརྗོད་པར། སྣར་ཐང་། པེ་ཅིན།
[^198K]: བྱེད་པའི། སྣར་ཐང་། པེ་ཅིན།
[^199K]: བྱེད་དག། སྣར་ཐང་། པེ་ཅིན།
[^200K]: ཚིགས། པེ་ཅིན།
[^201K]: མཚུངས་པའི་ཕྱིར། སྣར་ཐང་། པེ་ཅིན།
[^202K]: གར་འགར། སྣར་ཐང་། པེ་ཅིན།
[^203K]: ......སྐྱེ་བའི་ཕྱིར་རོ། །དེའི་ཕྱིར་དམ་བཅའ་བའི། ཅོ་ནེ། སྣར་ཐང་།
[^204K]: ངེས། སྣར་ཐང་། པེ་ཅིན།
[^205K]: འབྲེལ་པ། སྣར་ཐང་། པེ་ཅིན།
[^206K]: མི། སྣར་ཐང་། པེ་ཅིན།
[^207K]: གཞི་རྩོད་པའི། ཞེས་པར་མ་གཞན་ནང་མེད།
[^208K]: མ། ཞེས་པར་མ་གཞན་ནང་མེད།
[^209K]: བརྗོད་པར། སྣར་ཐང་། པེ་ཅིན།
[^210K]: འདོད་ན། སྣར་ཐང་། པེ་ཅིན།
[^211K]: ལས། སྣར་ཐང་།
[^212K]: འོས། སྣར་ཐང་། པེ་ཅིན།
[^213K]: བར་དུ། སྣར་ཐང་། པེ་ཅིན།
[^214K]: བཅའ་བཅས་པ། སྣར་ཐང་། པེ་ཅིན།
[^215K]: ཀྱི། སྣར་ཐང་། པེ་ཅིན།
[^216K]: གང་པ། གང་གིས། སྣར་ཐང་། པེ་ཅིན།
[^217K]: ཅིས་བྱས་པའི། སྣར་ཐང་། པེ་ཅིན།
[^218K]: འདི་ལ་བུ། སྣར་ཐང་། པེ་ཅིན།
[^219K]: བཙམ་པར། སྣར་ཐང་། པེ་ཅིན།
[^220K]: སྟོན་པར། སྣར་ཐང་། པེ་ཅིན།
[^221K]: བཅའ། སྣར་ཐང་། པེ་ཅིན།
[^222K]: བསྟན་པའི། སྣར་ཐང་། པེ་ཅིན།
[^223K]: ཞེས་བྱ་བ་ནི། སྣར་ཐང་། པེ་ཅིན།
[^224K]: བརྟགས་པ། སྣར་ཐང་།
[^225K]: གཞན་པ། སྣར་ཐང་། པེ་ཅིན།
[^226K]: ཏེ། སྣར་ཐང་། པེ་ཅིན།
[^227K]: ཆོད། སྣར་ཐང་།
[^228K]: བླངས་པར། སྣར་ཐང་། པེ་ཅིན།
[^229K]: ནོ། སྣར་ཐང་། པེ་ཅིན།
[^230K]: སྒྲུབ། སྣར་ཐང་། པེ་ཅིན།
[^231K]: དཔེར། སྣར་ཐང་། པེ་ཅིན།
[^232K]: ཅིག། པེ་ཅིན།
[^233K]: ཕན་པའི། སྣར་ཐང་། ཡང་པའི། པེ་ཅིན།
[^234K]: བཞག་པ་རིག་པ། སྣར་ཐང་། པེ་ཅིན།
[^235K]: དེ་ཉིད། སྣར་ཐང་། པེ་ཅིན།
[^236K]: འཇོག་པ། སྣར་ཐང་། པེ་ཅིན།
[^237K]: དོར་བ། སྣར་ཐང་། པེ་ཅིན།
[^238K]: དེ་ལྟར་ན། སྣར་ཐང་། པེ་ཅིན།
[^239K]: ཕྱིར། སྣར་ཐང་།
[^240K]: གཞན། སྣར་ཐང་། པེ་ཅིན།
[^241K]: མ། སྣར་ཐང་། པེ་ཅིན།
[^242K]: མ། སྣར་ཐང་། པེ་ཅིན།
[^243K]: ངན་པ། སྣར་ཐང་། པེ་ཅིན།
[^244K]: དམ་པ། སྣར་ཐང་། པེ་ཅིན།
[^245K]: བསལ་བའི། སྣར་ཐང་། པེ་ཅིན།
[^246K]: གིས། སྣར་ཐང་།
[^247K]: ཞེས་བྱ་བའོ། སྣར་ཐང་། པེ་ཅིན།
[^248K]: འཛིན་པར། སྣར་ཐང་། པེ་ཅིན།
[^249K]: བསྲུངས་པའི། པེ་ཅིན།
[^250K]: བཅད་པར། སྣར་ཐང་། པེ་ཅིན།
[^251K]: དུ། སྣར་ཐང་། པེ་ཅིན།
[^252K]: ཀྱི་བསྒྲུབ་པར། སྣར་ཐང་། པེ་ཅིན།
[^253K]: སྨྲ་བ། སྣར་ཐང་། པེ་ཅིན།
[^254K]: བརྗོད་པར། སྣར་ཐང་། པེ་ཅིན།
[^255K]: བཅད་པའི་ཚིག་དག། པེ་ཅིན། བཅའ་བའི་ཚིག་དག། སྣར་ཐང་།
[^256K]: བཙམ། པེ་ཅིན། བཙལ། སྣར་ཐང་།
[^257K]: བརྗོད་པར། སྣར་ཐང་། པེ་ཅིན།
[^258K]: བརྗོད་པར། སྣར་ཐང་། པེ་ཅིན།
[^259K]: ལྟ་ལྟར་སྣང་བ། སྣར་ཐང་། པེ་ཅིན།
[^260K]: དེ་ཁོ་ན་ཉིད། སྣར་ཐང་། པེ་ཅིན།
[^261K]: རིག་པ། སྣར་ཐང་། པེ་ཅིན།
[^262K]: ལ། སྣར་ཐང་། པེ་ཅིན།
[^263K]: བཅད་པར། སྣར་ཐང་། པེ་ཅིན།
[^264K]: ཡིན་པ། སྣར་ཐང་། པེ་ཅིན།
[^265K]: ཟློག་པ། སྣར་ཐང་། པེ་ཅིན།
[^266K]: བཏང་བའི་ཕྱིར། སྣར་ཐང་། པེ་ཅིན།
[^267K]: དམ་བ། སྣར་ཐང་། པེ་ཅིན།
[^268K]: བཅའ་བ་ལ་གནོད་པ་ལ། སྣར་ཐང་། པེ་ཅིན།
[^269K]: སུ། སྣར་ཐང་། པེ་ཅིན།
[^270K]: མེད་པ། སྣར་ཐང་། པེ་ཅིན།
[^271K]: ལྟ་བུའོ། སྣར་ཐང་། པེ་ཅིན།
[^272K]: ལ། སྣར་ཐང་། པེ་ཅིན།
[^273K]: བཅའ་བའི། སྣར་ཐང་། པེ་ཅིན།
[^274K]: འགྲོ་བ། སྣར་ཐང་། པེ་ཅིན།
[^275K]: དུ། སྣར་ཐང་། པེ་ཅིན།
[^276K]: དུ། ཞེས་པར་མ་གཞན་ནང་མེད།
[^277K]: དེ་བསྟན་པའི་ཕྱིར། སྣར་ཐང་། པེ་ཅིན།
[^278K]: དམ་བ། སྣར་ཐང་།
[^279K]: སྒྲུབ་པའི། སྣར་ཐང་། པེ་ཅིན།
[^280K]: བཅས་པ་དམ། སྣར་ཐང་། པེ་ཅིན།
[^281K]: བྱ་སྒྲུབ་པར་བྱེད་པའི། སྣར་ཐང་། བྱ་བྱེད་པའི། པེ་ཅིན།
[^282K]: འདི། ཞེས་པར་མ་གཞན་ནང་མེད།
[^283K]: ཤེས་པ། པེ་ཅིན།
[^284K]: མེད་པ། སྣར་ཐང་། པེ་ཅིན།
[^285K]: རྗོད་པར། པེ་ཅིན། བརྗོད་པར། སྣར་ཐང་།
[^286K]: ཡང། སྣར་ཐང་། པེ་ཅིན།
[^287K]: གིས། སྣར་ཐང་། པེ་ཅིན།
[^288K]: བརྗོད་པར། སྣར་ཐང་། པེ་ཅིན།
[^289K]: གཟུང་བས། པེ་ཅིན།
[^290K]: ཚད་མར། སྣར་ཐང་། པེ་ཅིན།
[^291K]: སྒྲུབ་པའི། པེ་ཅིན། སྒྲུབས་པའི། སྣར་ཐང་།
[^292K]: དེ། སྣར་ཐང་། པེ་ཅིན།
[^293K]: ཕྱིར། སྣར་ཐང་། པེ་ཅིན།
[^294K]: བཅའ་བ། སྣར་ཐང་། པེ་ཅིན།
[^295K]: ལས་སོགས་པས། སྣར་ཐང་། པེ་ཅིན།
[^296K]: ལན། སྣར་ཐང་། པེ་ཅིན།
[^297K]: སོགས་པ་རང་ལ་གྲུབ་པའི་སྒོ་ནས་མ་ངེས་པར་བསྟན་པའི་ཕྱིར་འགལ་བ་སྟེ། གཞན་གྱིས་ཕྱོགས་ལ་རང་ལ་གྲུབ་པའི་བ་ལང་ཉིད་ལས་སོགས་པས་འཁྲུལ་པར་བརྗོད་པ་གང་ཡིན་པ་དེ་ནི་ལན་འགལ་བ་ཡིན་པར་རིག་པར་བྱའོ། །རང་གི་ཕྱོགས་ལ་བལྟོས་པ་མེད་པ་ཡང་སྟེ། སྣར་ཐང་། པེ་ཅིན།
[^298K]: ཀྱི་ཆོས། སྣར་ཐང་། པེ་ཅིན།
[^299K]: སྦྱོར་བར་ཀག་པའི། སྣར་ཐང་། པེ་ཅིན།
[^300K]: འགྱུར་ན། སྣར་ཐང་། པེ་ཅིན།
[^301K]: ཀྱང། ཞེས་པར་མ་གཞན་ནང་མེད།
[^302K]: ཡང། སྣར་ཐང་། པེ་ཅིན།
[^303K]: མི། སྣར་ཐང་། པེ་ཅིན།
[^304K]: ཀྱིས། སྣར་ཐང་། པེ་ཅིན།
[^305K]: བཟློགས་པ། སྣར་ཐང་། པེ་ཅིན།
[^306K]: བཅས་པ། སྣར་ཐང་། པེ་ཅིན།
[^307K]: ཉིད། སྣར་ཐང་།
[^308K]: བཅའ་བ། སྣར་ཐང་། པེ་ཅིན།
[^309K]: དེ། ཞེས་པར་མ་གཞན་ནང་མེད།
[^310K]: བཅའ་བ། སྣར་ཐང་། པེ་ཅིན།
[^311K]: ཕྱིར། སྣར་ཐང་། པེ་ཅིན།
[^312K]: ཏེ། སྣར་ཐང་། པེ་ཅིན།
[^313K]: སྦྱོར་བ། སྣར་ཐང་། པེ་ཅིན།
[^314K]: ལྟ་བུའོ། སྣར་ཐང་། པེ་ཅིན།
[^315K]: ཡི། སྣར་ཐང་། པེ་ཅིན།
[^316K]: གཅིག། སྣར་ཐང་། པེ་ཅིན།
[^317K]: ནོ། ཞེས་པར་མ་གཞན་ནང་མེད།
[^318K]: ཅིའི་ཕྱིར། སྣར་ཐང་། པེ་ཅིན།
[^319K]: ལ། ཞེས་པར་མ་གཞན་ནང་མེད།
[^320K]: སྩོགས་པ། སྣར་ཐང་། པེ་ཅིན།
[^321K]: སྒྲུབ་པར། སྣར་ཐང་། པེ་ཅིན།
[^322K]: དེ་ཡང་གཉིས། ཞེས་པར་མ་གཞན་ནང་མེད།
[^323K]: ཡོད་པ། སྣར་ཐང་། པེ་ཅིན།
[^324K]: བརྟན་པས། སྣར་ཐང་། པེ་ཅིན།
[^325K]: ཡོད་པ། སྣར་ཐང་། པེ་ཅིན།
[^326K]: གྱི། ཞེས་པར་མ་གཞན་ནང་མེད།
[^327K]: དམ། ཞེས་པར་མ་གཞན་ནང་མེད།
[^328K]: མ་གྲུབ་པ། སྣར་ཐང་། པེ་ཅིན།
[^329K]: ལས། སྣར་ཐང་། པེ་ཅིན།
[^330K]: གྱི། སྣར་ཐང་། པེ་ཅིན།
[^331K]: བཅའ་བ། སྣར་ཐང་། པེ་ཅིན།
[^332K]: ཀྱི། སྣར་ཐང་། པེ་ཅིན།
[^333K]: མ། ཞེས་པར་མ་གཞན་ནང་མེད།
[^334K]: བཅའ་བ། སྣར་ཐང་། པེ་ཅིན།
[^335K]: འགལ་བ་བའི། སྣར་ཐང་། པེ་ཅིན།
[^336K]: སྣང་བར། ཅོ་ནེ། སྣར་ཐང་། པེ་ཅིན།
[^337K]: བཅའ་བ། སྣར་ཐང་། པེ་ཅིན།
[^338K]: རྟེན་པ། སྣར་ཐང་།
[^339K]: དམ་བཅའ་བ་དང་འགལ་བ་ཞེས་བརྗོད་པ་དང་། གང་གི་ཚེ་དམ་བཅའ་བ་དང་གཏན་ཚིགས་ལ་འགལ་བ་དེའི་ཚེ། སྣར་ཐང་། པེ་ཅིན།
[^340K]: ཀྱི། སྣར་ཐང་། པེ་ཅིན།
[^341K]: ཡིན་པ། ཞེས་པར་མ་གཞན་ནང་མེད།
[^342K]: གཞད་རྒད་པ། སྣར་ཐང་། པེ་ཅིན།
[^343K]: བསྒྲུབ་པ། པེ་ཅིན།
[^344K]: ལྡོག་པ་པར། སྣར་ཐང་། པེ་ཅིན།
[^345K]: ཡིན། སྣར་ཐང་།
[^346K]: བཅའ་བ་བའི། སྣར་ཐང་། པེ་ཅིན།
[^347K]: རྣམ་པར། སྣར་ཐང་། པེ་ཅིན།
[^348K]: གྲུབ་པའི། སྣར་ཐང་། པེ་ཅིན།
[^349K]: གོ་རིམ། སྣར་ཐང་། པེ་ཅིན།
[^350K]: ལ། ཞེས་པར་མ་གཞན་ནང་མེད།
[^351K]: །་དེའི། སྣར་ཐང་། པེ་ཅིན།
[^352K]: གྲུབ་པ་ཡིན། སྣར་ཐང་། པེ་ཅིན།
[^353K]: བསྒྲུབ། སྣར་ཐང་། པེ་ཅིན།
[^354K]: བསྒྲུབ་པའི། སྣར་ཐང་། པེ་ཅིན།
[^355K]: གི། སྣར་ཐང་། པེ་ཅིན།
[^356K]: གི། སྣར་ཐང་། པེ་ཅིན།
[^357K]: བསྒྲུབ་པ། སྣར་ཐང་། པེ་ཅིན།
[^358K]: རྗོད་པར། སྣར་ཐང་། པེ་ཅིན།
[^359K]: བསྒྲུབ་པ། སྣར་ཐང་། པེ་ཅིན།
[^360K]: ཡང། སྣར་ཐང་། པེ་ཅིན།
[^361K]: ན། སྣར་ཐང་། པེ་ཅིན།
[^362K]: འགྱུར། སྣར་ཐང་།
[^363K]: འདོད་པར། སྣར་ཐང་། པེ་ཅིན།
[^364K]: བསྒྲུབ་པས། སྣར་ཐང་། པེ་ཅིན།
[^365K]: སྒྲུབ་པ། སྣར་ཐང་། བསྒྲུབ་པ། པེ་ཅིན།
[^366K]: མེད་པར། སྣར་ཐང་། པེ་ཅིན།
[^367K]: ཡང། སྣར་ཐང་། པེ་ཅིན།
[^368K]: བསྟན་པ། སྣར་ཐང་། པེ་ཅིན།
[^369K]: ཆུད་ལ་བརྩོན་པར། སྣར་ཐང་། པེ་ཅིན།
[^370K]: བྱ་བྱས་པ། སྣར་ཐང་། པེ་ཅིན།
[^371K]: བཅད་པའི། སྣར་ཐང་། པེ་ཅིན།
[^372K]: མ། ཞེས་པར་མ་གཞན་ནང་མེད།
[^373K]: གཏང་བ། སྣར་ཐང་། པེ་ཅིན།
[^374K]: ད། ཞེས་པར་མ་གཞན་ནང་མེད།
[^375K]: བར། སྣར་ཐང་། པེ་ཅིན།
[^376K]: འགྱུར། སྣར་ཐང་། པེ་ཅིན།
[^377K]: བཅད་པའི། སྣར་ཐང་། པེ་ཅིན།
[^378K]: གཅིག། སྣར་ཐང་། པེ་ཅིན།
[^379K]: ལས། སྣར་ཐང་། པེ་ཅིན།
[^380K]: དག་ལ། ཞེས་པར་མ་གཞན་ནང་མེད།
[^381K]: ཕྱིར་རོ། སྣར་ཐང་། པེ་ཅིན།
[^382K]: བ། སྣར་ཐང་།
[^383K]: ཚད་མ། སྣར་ཐང་། པེ་ཅིན།
[^384K]: དང། སྣར་ཐང་། པེ་ཅིན།
[^385K]: གཞན། སྣར་ཐང་། པེ་ཅིན།
[^386K]: དུ་འགྱུར་རོ། །གཏན་ཚིགས་གཞན། སྣར་ཐང་། པེ་ཅིན།
[^387K]: མ། སྣར་ཐང་། པེ་ཅིན།
[^388K]: །_། ཞེས་པར་མ་གཞན་ནང་མེད།
[^389K]: ཡང་པར། སྣར་ཐང་། པེ་ཅིན།
[^390K]: ཧི། སྣར་ཐང་། པེ་ཅིན།
[^391K]: བྱས་པའི། སྣར་ཐང་། པེ་ཅིན།
[^392K]: ཐཱ། སྣར་ཐང་། པེ་ཅིན།
[^393K]: ཕྱིར། སྣར་ཐང་། པེ་ཅིན།
[^394K]: བྱ་བ་པའི་ཕྱིར། སྣར་ཐང་། པེ་ཅིན།
[^395K]: གོ་རིམ། སྣར་ཐང་། པེ་ཅིན།
[^396K]: གོ་རིམ། སྣར་ཐང་། པེ་ཅིན།
[^397K]: གཅད་པའི། སྣར་ཐང་། པེ་ཅིན།
[^398K]: འདི། ཞེས་པར་མ་གཞན་ནང་མེད།
[^399K]: འགའ་ཞིག། སྣར་ཐང་། པེ་ཅིན།
[^400K]: རོ། ཞེས་པར་མ་གཞན་ནང་མེད།
[^401K]: ཀྱི། སྣར་ཐང་། པེ་ཅིན།
[^402K]: ཡིན་ཏེ། སྣར་ཐང་། པེ་ཅིན།
[^403K]: གོ་རིམ། སྣར་ཐང་། པེ་ཅིན།
[^404K]: ཡི་གེ། ཞེས་པར་མ་གཞན་ནང་མེད།
[^405K]: མྱུར་བ། སྣར་ཐང་། པེ་ཅིན།
[^406K]: རྟེག་པ། སྣར་ཐང་། པེ་ཅིན།
[^407K]: ཡིན། སྣར་ཐང་། པེ་ཅིན།
[^408K]: །_། ཞེས་པར་མ་གཞན་ནང་མེད།
[^409K]: ལ། སྣར་ཐང་།
[^410K]: ལ། སྣར་ཐང་།
[^411K]: ངག། ཞེས་པར་མ་གཞན་ནང་མེད།
[^412K]: མེད་པའི་སྒྲིབ་པའི། སྣར་ཐང་། པེ་ཅིན།
[^413K]: དོན་རྣམས་མ། སྣར་ཐང་། པེ་ཅིན།
[^414K]: བླུན་པས། སྣར་ཐང་། པེ་ཅིན།
[^415K]: ཤེས་པས། སྣར་ཐང་། པེ་ཅིན།
[^416K]: མེད་པའི། སྣར་ཐང་། པེ་ཅིན།
[^417K]: གཟུང་བ། སྣར་ཐང་། པེ་ཅིན།
[^418K]: འབྲེལ་བྲལ་བ། སྣར་ཐང་། པེ་ཅིན།
[^419K]: གིས། སྣར་ཐང་། པེ་ཅིན།
[^420K]: རིམ། སྣར་ཐང་། པེ་ཅིན།
[^421K]: ཚིག། ཞེས་པར་མ་གཞན་ནང་མེད།
[^422K]: ཡང་ངོ། སྣར་ཐང་། པེ་ཅིན།
[^423K]: བཅའ་བ། སྣར་ཐང་། པེ་ཅིན།
[^424K]: གོ་རིམ། སྣར་ཐང་། པེ་ཅིན།
[^425K]: གོ་རིམ། སྣར་ཐང་། པེ་ཅིན།
[^426K]: དེ། སྣར་ཐང་། པེ་ཅིན།
[^427K]: ནའི། སྣར་ཐང་། པེ་ཅིན།
[^428K]: ནའི། སྣར་ཐང་། པེ་ཅིན།
[^429K]: ། །་ཞེས་བསྟན་ཏོ། སྣར་ཐང་། པེ་ཅིན།
[^430K]: མངས་རིགས། སྣར་ཐང་། པེ་ཅིན།
[^431K]: གཉི་གཉིས། སྣར་ཐང་། པེ་ཅིན།
[^432K]: སྒྲ། སྣར་ཐང་། པེ་ཅིན།
[^433K]: ཆག་པ། སྣར་ཐང་། པེ་ཅིན།
[^434K]: སྒྲ། སྣར་ཐང་། པེ་ཅིན།
[^435K]: སྒྲ། ཞེས་པར་མ་གཞན་ནང་མེད།
[^436K]: ཆག་པའི། སྣར་ཐང་། པེ་ཅིན།
[^437K]: ཕྱིར། སྣར་ཐང་། པེ་ཅིན།
[^438K]: ཆགས། སྣར་ཐང་། པེ་ཅིན།
[^439K]: འགྱུར། སྣར་ཐང་།
[^440K]: ཆགས། སྣར་ཐང་། པེ་ཅིན།
[^441K]: གྱི། སྣར་ཐང་། པེ་ཅིན།
[^442K]: མ། སྣར་ཐང་། པེ་ཅིན།
[^443K]: ནི། སྣར་ཐང་། པེ་ཅིན།
[^444K]: རྟོགས་པ་པོའི། སྣར་ཐང་། པེ་ཅིན།
[^445K]: ཉིད། སྣར་ཐང་། པེ་ཅིན།
[^446K]: ཁྱབ་པར། སྣར་ཐང་།
[^447K]: བསྐུལ་བས། སྣར་ཐང་། པེ་ཅིན།
[^448K]: སྦྱར་བྱ། སྣར་ཐང་། པེ་ཅིན།
[^449K]: ཕྱུང་བ། སྣར་ཐང་། པེ་ཅིན།
[^450K]: ཞེས་པ། སྣར་ཐང་། པེ་ཅིན།
[^451K]: སྒྲ། སྣར་ཐང་། པེ་ཅིན།
[^452K]: མ། སྣར་ཐང་། པེ་ཅིན།
[^453K]: རིག་པ། སྣར་ཐང་། པེ་ཅིན།
[^454K]: དགོས་པ། སྣར་ཐང་། པེ་ཅིན།
[^455K]: ཁྱད། སྣར་ཐང་། པེ་ཅིན།
[^456K]: རྩོད་པ། སྣར་ཐང་། པེ་ཅིན།
[^457K]: ་།་ཤེས་པར་བྱེད་པའི་ཁྱད་པར་ཅུང་ཟད་ཀྱང་མེད་ཅིང། སྣར་ཐང་། ་།་ཤེས་པར་བྱེད་པའི་ཁྱད་པར་ཅུང་ཟད་མེད་ཅིང། པེ་ཅིན།
[^458K]: དེ་ཉིད། སྣར་ཐང་། པེ་ཅིན།
[^459K]: གོ་རིམ། སྣར་ཐང་། པེ་ཅིན།
[^460K]: མེད་པ། ཞེས་པར་མ་གཞན་ནང་མེད།
[^461K]: གོ་རིམ། སྣར་ཐང་། པེ་ཅིན།
[^462K]: གོ་རིམ། སྣར་ཐང་། པེ་ཅིན།
[^463K]: བུའམ། སྣར་ཐང་། པེ་ཅིན།
[^464K]: དག་གིས་དོན། སྣར་ཐང་། པེ་ཅིན།
[^465K]: དག། ཞེས་པར་མ་གཞན་ནང་མེད།
[^466K]: གོ་རིམ། སྣར་ཐང་། པེ་ཅིན།
[^467K]: ལ། སྣར་ཐང་། པེ་ཅིན།
[^468K]: གོ་རིམ། སྣར་ཐང་། པེ་ཅིན།
[^469K]: ཡང། ཞེས་པར་མ་གཞན་ནང་མེད།
[^470K]: གྱི་སྒྲ་ཡང་རབ་ཏུ་སྦྱོར་ན་ཤིན་ཏུ་ཐལ་བར་འགྱུར་ཞིང་།_། ཞེས་པར་མ་གཞན་ནང་མེད།
[^471K]: ལ། ཞེས་པར་མ་གཞན་ནང་མེད།
[^472K]: ཡང། སྣར་ཐང་། པེ་ཅིན།
[^473K]: སྒྲུབ་པར་བྱེད་པ་མེད་ན། ཞེས་པར་མ་གཞན་ནང་མེད།
[^474K]: མེད། སྣར་ཐང་། པེ་ཅིན།
[^475K]: བྱ་པའི། སྣར་ཐང་། པེ་ཅིན།
[^476K]: དོན། སྣར་ཐང་། པེ་ཅིན།
[^477K]: ཉིད། སྣར་ཐང་། པེ་ཅིན།
[^478K]: །་གཅིག་གིས། སྣར་ཐང་། པེ་ཅིན།
[^479K]: ཕྱིར། སྣར་ཐང་། པེ་ཅིན།
[^480K]: ནི། ཞེས་པར་མ་གཞན་ནང་མེད།
[^481K]: སོ། སྣར་ཐང་། པེ་ཅིན།
[^482K]: ཞེས་བྱ་བ། སྣར་ཐང་། པེ་ཅིན།
[^483K]: བརྗོད་པ་སྟེ། སྒྲ། སྣར་ཐང་།
[^484K]: བརྗོད། སྣར་ཐང་། པེ་ཅིན།
[^485K]: ཏུ། སྣར་ཐང་། པེ་ཅིན།
[^486K]: ལས། སྣར་ཐང་། པེ་ཅིན།
[^487K]: ན་འགྱུར་ཞིང། སྣར་ཐང་། པེ་ཅིན།
[^488K]: དཔེར། སྣར་ཐང་།
[^489K]: ཏུ། སྣར་ཐང་། པེ་ཅིན།
[^490K]: ལ། སྣར་ཐང་། པེ་ཅིན།
[^491K]: རོ། སྣར་ཐང་། པེ་ཅིན།
[^492K]: མང་བ། སྣར་ཐང་།
[^493K]: ཟློས་པ། སྣར་ཐང་། པེ་ཅིན།
[^494K]: ལ། སྣར་ཐང་། པེ་ཅིན།
[^495K]: རྗོད་པའི། སྣར་ཐང་། པེ་ཅིན།
[^496K]: རྗོད་པ། སྣར་ཐང་། པེ་ཅིན།
[^497K]: བཅའ་བ། སྣར་ཐང་། པེ་ཅིན།
[^498K]: རྟོག་པར། སྣར་ཐང་། པེ་ཅིན།
[^499K]: །_། ཞེས་པར་མ་གཞན་ནང་མེད།
[^500K]: ཚོགས་ལ། སྣར་ཐང་། པེ་ཅིན།
[^501K]: གསུམ་པའི། སྣར་ཐང་། པེ་ཅིན།
[^502K]: ལན། སྣར་ཐང་། པེ་ཅིན།
[^503K]: ལན། སྣར་ཐང་། པེ་ཅིན།
[^504K]: བརྗོད་པར། སྣར་ཐང་། པེ་ཅིན།
[^505K]: ཡོད་པ། སྣར་ཐང་།
[^506K]: དེ། ཞེས་པར་མ་གཞན་ནང་མེད།
[^507K]: ཇི་ལྟ། ཞེས་པར་མ་གཞན་ནང་མེད།
[^508K]: མེད་པ། སྣར་ཐང་། པེ་ཅིན།
[^509K]: ནོ་ཞེ་ན། སྣར་ཐང་། པེ་ཅིན།
[^510K]: རྒྱུད། སྣར་ཐང་། པེ་ཅིན།
[^511K]: གང་གི་ནུས་པ་ལ་གནོད་པ་ཅི་ཡོད། གང་གི་ནུས་པ་ལ་གནོད་པ་ཅི་ཡོད། སྣར་ཐང་། ཚིག་གི་ནུས་པ་ལ་གནོད་པ་ཅི་ཡོད། གང་གི་ནུས་པ་ལ་གནོད་པ་ཅི་ཡོད། པེ་ཅིན།
[^512K]: རྒོལ་བའི་བ། སྣར་ཐང་། པེ་ཅིན།
[^513K]: དུ། སྣར་ཐང་། པེ་ཅིན།
[^514K]: ཞེས་བྱ། སྣར་ཐང་།
[^515K]: གོ་རིམ། སྣར་ཐང་། པེ་ཅིན།
[^516K]: གི་གོ་རིམ། སྣར་ཐང་། པེ་ཅིན།
[^517K]: སྐྱེ་སྐྱོན། སྣར་ཐང་། པེ་ཅིན།
[^518K]: ཕྱིར། ཞེས་པར་མ་གཞན་ནང་མེད།
[^519K]: འབྱིན་པར། སྣར་ཐང་། པེ་ཅིན།
[^520K]: ཕྱིར། སྣར་ཐང་། པེ་ཅིན།
[^521K]: མི། སྣར་ཐང་། པེ་ཅིན།
[^522K]: རོ་ཞེ་ན། སྣར་ཐང་། རོ་ཞེས་ན། པེ་ཅིན།
[^523K]: འབའ་ཞིག། པེ་ཅིན།
[^524K]: མེད་པ། ཞེས་པར་མ་གཞན་ནང་མེད།
[^525K]: ཁྱབ་པར། སྣར་ཐང་། པེ་ཅིན།
[^526K]: མེད་པ། སྣར་ཐང་། པེ་ཅིན།
[^527K]: ཐོབ་པ། སྣར་ཐང་། པེ་ཅིན།
[^528K]: བརྗོད་པ། སྣར་ཐང་། པེ་ཅིན།
[^529K]: རྐ་བ། སྣར་ཐང་། པེ་ཅིན།
[^530K]: ལ་སོགས་པས། སྣར་ཐང་། པེ་ཅིན།
[^531K]: བཟུང་གཟུང་བ་དེའི་སྲིད། སྣར་ཐང་། པེ་ཅིན།
[^532K]: མ། ཞེས་པར་མ་གཞན་ནང་མེད།
[^533K]: བཅད་ནས། སྣར་ཐང་། པེ་ཅིན།
[^534K]: ནས། སྣར་ཐང་། པེ་ཅིན།
[^535K]: ཕྱིར། སྣར་ཐང་། པེ་ཅིན།
[^536K]: དེ་ལྟ། སྣར་ཐང་། པེ་ཅིན།
[^537K]: མེད། སྣར་ཐང་། པེ་ཅིན།
[^538K]: བར་ཏུ། སྣར་ཐང་།
[^539K]: མེད། ཞེས་པར་མ་གཞན་ནང་མེད།
[^540K]: སྐྱོན། ཞེས་པར་མ་གཞན་ནང་མེད།
[^541K]: རིག་པ། སྣར་ཐང་། པེ་ཅིན།
[^542K]: འགགས་པ་པ་ལ་གང་གིས། སྣར་ཐང་། པེ་ཅིན།
[^543K]: རིགས་པར། སྣར་ཐང་། པེ་ཅིན།
[^544K]: ཞེས་བྱ་བའི་པའི་རིགས། སྣར་ཐང་། པེ་ཅིན།
[^545K]: གི། སྣར་ཐང་། པེ་ཅིན།
[^546K]: མེད་པའམ། སྣར་ཐང་། པེ་ཅིན།
[^547K]: རྩོད་པར་འགྱུར་རོ། སྣར་ཐང་། པེ་ཅིན།
[^548K]: རྩོད་པར། སྣར་ཐང་། པེ་ཅིན།
[^549K]: སྨྲ་བ། སྣར་ཐང་། པེ་ཅིན།
[^550K]: མི། ཞེས་པར་མ་གཞན་ནང་མེད།
[^551K]: རྗོད་པར། སྣར་ཐང་། པེ་ཅིན།
[^552K]: ན། ཞེས་པར་མ་གཞན་ནང་མེད།
[^553K]: འགོད། སྣར་ཐང་། པེ་ཅིན།
[^554K]: བརྒལ་བ། སྣར་ཐང་། པེ་ཅིན།
[^555K]: འབྱུང་བའི། སྣར་ཐང་། པེ་ཅིན།
[^556K]: བསྒྲུབ་པ། སྣར་ཐང་། པེ་ཅིན།
[^557K]: ་། དེ་དག་གིས་ནི་ལྷག་པ་དང། པེ་ཅིན།
[^558K]: རྟོགས། སྣར་ཐང་།
[^559K]: བྱེད་པ། སྣར་ཐང་། པེ་ཅིན།
[^560K]: ཁས་བླངས་ནས་གཞན་གྱི་ཕྱོགས་ཀྱི་སྐྱོན། སྣར་ཐང་། པེ་ཅིན།
[^561K]: ཕྱིར། སྣར་ཐང་། པེ་ཅིན།
[^562K]: ཞེ་ན། སྣར་ཐང་། པེ་ཅིན།
[^563K]: བརྟགས་པ། སྣར་ཐང་། པེ་ཅིན།
[^564K]: བརྒོལ། སྣར་ཐང་། པེ་ཅིན།
[^565K]: ཏེ། སྣར་ཐང་། པེ་ཅིན།
[^566K]: བརྗོད་པ། སྣར་ཐང་། པེ་ཅིན།
[^567K]: ཕྱིར་རོ། སྣར་ཐང་། པེ་ཅིན།
[^568K]: སྣང་བ་སྨྲ་བར། སྣར་ཐང་། པེ་ཅིན།
[^569K]: རྗེས། སྣར་ཐང་། པེ་ཅིན།
[^570K]: ཡིན། སྣར་ཐང་། པེ་ཅིན།
[^571K]: ཡིན་པ་རིགས་པར། སྣར་ཐང་། ཡིན་པར་རིགས་པར། པེ་ཅིན།
[^572K]: ལ། སྣར་ཐང་། པེ་ཅིན།
[^573K]: སུ། སྣར་ཐང་། པེ་ཅིན།
[^574K]: འོན་ཡང། སྣར་ཐང་། པེ་ཅིན།
[^575K]: དེས་ཡང་དག་པའི། སྣར་ཐང་། པེ་ཅིན།
[^576K]: བྱ་བར། སྣར་ཐང་། པེ་ཅིན།
[^577K]: ཁྱབ་པར་བྱེད་པའི། སྣར་ཐང་། པེ་ཅིན།
[^578K]: བྱེད་པོ། སྣར་ཐང་། པེ་ཅིན།
[^579K]: མེད། སྣར་ཐང་། པེ་ཅིན།
[^580K]: སྒྲུབ་པའི། སྣར་ཐང་། པེ་ཅིན།
[^581K]: བཟློག་པའི། སྣར་ཐང་། པེ་ཅིན།
[^582K]: གྲུབ། སྣར་ཐང་། པེ་ཅིན།
[^583K]: སྒྲུབ་པའི། སྣར་ཐང་། པེ་ཅིན།
[^584K]: ཏེ། སྣར་ཐང་། པེ་ཅིན།
[^585K]: འདི། སྣར་ཐང་། པེ་ཅིན།
[^586K]: ཡོད་པ། སྣར་ཐང་། པེ་ཅིན།
[^587K]: དག་མེད་པར། པེ་ཅིན། དང་མེད་པར། སྣར་ཐང་།
[^588K]: གི། སྣར་ཐང་། པེ་ཅིན།
[^589K]: བཞག། སྣར་ཐང་། པེ་ཅིན།
[^590K]: གྲུབ་པར། སྣར་ཐང་། པེ་ཅིན།
[^591K]: འདྲི། སྣར་ཐང་། པེ་ཅིན།
[^592K]: དེ་ལྟར་ན། སྣར་ཐང་། པེ་ཅིན།
[^593K]: འདི་ནི་རྒྱུ་སྐར། སྣར་ཐང་། པེ་ཅིན།
[^594K]: བཞད་གད། སྣར་ཐང་། པེ་ཅིན།
[^595K]: ཕྱིར། སྣར་ཐང་། པེ་ཅིན།
[^596K]: ནོ། སྣར་ཐང་། པེ་ཅིན།
[^597K]: རིག་པ། སྣར་ཐང་། པེ་ཅིན།
[^598K]: ཀྱིས། སྣར་ཐང་། པེ་ཅིན།
[^599K]: ཤྲཱི་བ་དྷའི། སྣར་ཐང་། པེ་ཅིན།
[^600K]: ཕབ་པའོ། སྣར་ཐང་། པེ་ཅིན།
[^601K]: དྷི་པང། སྣར་ཐང་། པེ་ཅིན།
[^602K]: ལོ་ཙ་བ། སྣར་ཐང་། པེ་ཅིན། ལོ་ལོཙྪ་བ། ཅོ་ནེ།
